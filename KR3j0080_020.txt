# -*- mode: mandoku-view -*-
#+TITLE: 論衡
#+DATE: 2015-09-23 10:12:51
#+PROPERTY: LASTPB  <md:KR3j0080_SBCK_017-1a>
#+PROPERTY: JUAN 20

<md:KR3j0080_SBCK_019-15b>¶
<md:KR3j0080_SBCK_020-1a>¶
<pb:KR3j0080_WYG_020-1a>
欽定四庫全書
　論衡卷二十
　　　　　　　　　　　　　漢　王充¶　撰
　　　須頌篇　　　　　　佚文篇¶
　　　論死篇¶
　　須頌篇¶
古之帝王建鴻德者須鴻筆之臣褒頌紀載鴻德乃¶彰
萬世乃聞問說書者欽明文思以下誰所言也曰¶篇家
<pb:KR3j0080_WYG_020-1b>
也篇家誰也孔子也然則孔子鴻筆之人也自¶衞反魯
然後樂正雅頌各得其所也鴻筆之奮蓋斯¶時也或說
尚書曰尚者上也上所爲下所書也下者¶誰也曰臣子
也然則臣子書上所爲矣問儒者禮言<md:KR3j0080_SBCK_020-1b>¶制樂言作何也
曰禮者上所制故曰制樂者下所作¶故曰作天下太平
頌聲作方今天下太平矣頌詩樂¶聲可以作未傳者不
知也故曰拘儒衞孔悝之鼎銘¶周臣勸行孝宣皇帝稱
潁川太守黄霸有治狀賜金¶百斤漢臣勉政夫以人主
<pb:KR3j0080_WYG_020-2a>
頌稱臣子臣子當褒君父¶於義較矣虞氏天下太平䕫
歌舜德宣王惠周詩頌¶其行召伯述職周歌棠樹是故
周頌三十一殷頌五¶魯頌四凡頌四十篇詩人所以嘉
上也由此言之臣¶子當頌明矣儒者謂漢無聖帝治化
未太平宣漢之¶篇論漢已有聖帝治已太平恢國之篇
極論漢德非<md:KR3j0080_SBCK_020-2a>¶常實然乃在百代之上表德頌功宣褒主
上詩之頌¶言右臣之典也舎其家而觀他人之室忽其
父而稱¶異人之翁未爲德也漢今天下之家也先帝今
<pb:KR3j0080_WYG_020-2b>
上民¶臣之翁也夫曉主德而頌其美識國奇而恢其功
孰¶與疑暗不能也孔子稱大哉堯之爲君也唯天爲大¶
唯堯則之蕩蕩乎民無能名焉或年五十擊壤於塗¶或
曰大哉堯之德也擊壤者曰吾日出而作日入而¶息鑿
井而飲耕田而食堯何等力孔子乃言大哉堯¶之德者
乃知堯者也涉聖世不知聖主是則盲者不¶能别青黄
也知聖主不能頌是則喑者不能言是非<md:KR3j0080_SBCK_020-2b>¶也然則方今
盲喑之儒與唐擊壤之民同一才矣夫¶孔子及唐人言
<pb:KR3j0080_WYG_020-3a>
大哉者知堯德蓋堯盛也擊壤之民¶云堯何等力是不
知堯德也夜舉燈燭光曜所及可¶得度也日照天下逺
近廣狹難得量也浮於淮濟皆¶知曲折入東海者不曉
南北故夫廣大(一有廣/大字)從横¶難數極深揭厲難測漢德
酆廣日光海外也知者知¶之不知者不知漢盛也漢家
著書多上及殷周諸子¶並作皆論他事無褒頌之言論
衡有之又詩頌國名¶周頌與杜撫班固所上漢頌相依類
也宣帝之時畫圖¶漢列士或不在於畫上者子孫恥之
<pb:KR3j0080_WYG_020-3b>
何則父祖不賢<md:KR3j0080_SBCK_020-3a>¶故不畫圖也夫頌言非徒畫文也如千
世之後讀經¶書不見漢美後世怪之故夫古之通經之
臣紀主令¶功記於竹帛頌上令德刻於鼎銘文人涉世
以此自¶勉漢德不及六代論者不德之故也地有丘洿
故有¶高平或以钁鍤平而夷之爲平地矣世見五帝三
王¶爲經書漢事不載則謂五三優於漢矣或以論爲钁¶
鍤損三五少豐滿漢家之下豈徒並爲平哉漢將爲¶丘
五三轉爲洿矣湖池非一廣狹同也樹竿測之深¶淺可
<pb:KR3j0080_WYG_020-4a>
度漢與百代俱爲主也實而論之優劣可見故¶不樹長
竿不知深淺之度無論衡之論不知優劣之<md:KR3j0080_SBCK_020-3b>¶實漢在百
代之末上與百代料德湖池相與比也無¶鴻筆之論不
免庸庸之名論好稱古而毁今恐漢將¶在百代之下豈
徒同哉謚者行之跡也謚之美者成¶宣也惡者靈厲也
成湯遭旱周宣亦然然而成湯加¶成宣王言宣無妄之
災不能虧政臣子累謚不夫實¶也由斯以論堯堯亦美
謚也時亦有洪水百姓不安¶猶言堯者得實考也夫一
<pb:KR3j0080_WYG_020-4b>
字之謚尚猶明主況千言¶之論萬文之頌哉舩車載人
孰與其徒多也素車樸¶舩孰與加漆采畫也然則鴻筆
之人國之舩車采畫¶也農無彊夫穀粟不登國無彊文
德闇不彰漢德不<md:KR3j0080_SBCK_020-4a>¶休亂在百代之間彊筆之儒不著載
也高祖以來著¶書非不講論漢司馬長卿爲封禪書文
約不具司馬¶子長紀黄帝以至孝武揚子雲録宣帝以
至哀平陳¶平仲紀光武班孟堅頌孝明漢家功德頗可
觀見今¶上即命未有褒載論衡之人爲此畢精故有齊
<pb:KR3j0080_WYG_020-5a>
世宣¶漢恢國驗符龍無雲雨不能參天鴻筆之人國之
雲¶雨也載國德於傳書之上宣昭名於萬世之後厥高¶
非徒參天也城墻之土平地之壤也人加築蹈之力¶樹
立臨池國之功德崇於城墻文人之筆勁於築蹈¶聖主
德盛功立莫不褒頌紀載奚得傳馳流去無疆<md:KR3j0080_SBCK_020-4b>¶乎人有
高行或譽得其實或欲稱之不能言或謂不¶善不肯陳
一斷此三者孰者爲賢五三之際於斯爲¶盛孝明之時
衆瑞並至百官臣子不爲少矣唯班固¶之徒稱頌國德
<pb:KR3j0080_WYG_020-5b>
可謂譽得其實矣頌文譎以奇彰漢¶德於百代使帝名
如日月孰與不能言言之不美善¶哉秦始皇東南遊升
㑹稽山李斯刻石紀頌帝德至¶瑯琊亦然秦無道之國
刻石文世觀讀之者見堯舜¶之美由此言之須頌明矣
當今非無李斯之才也無¶從升㑹稽歷瑯琊之階也絃
歌爲妙異之曲坐者不¶曰善絃歌之人必怠不精何則
妙異難爲觀者不知<md:KR3j0080_SBCK_020-5a>¶善也聖國揚妙異之政衆臣不頌
將順其美安得所¶施哉今方板之書在竹帛無主名所
<pb:KR3j0080_WYG_020-6a>
從生出見者忽¶然不卸服也如題曰甲甲某子之方若
言巳驗嘗試¶人爭刻寫以爲珍秘上書於國記奏於郡
譽薦士吏¶稱述行能章下記出士吏賢妙何則章表其
行記明¶其才也國德溢熾莫有宣褒使聖國大漢有庸
庸之¶名咎在俗儒不實論也古今聖王不絶則其符瑞
亦¶宜累屬符瑞之出不同於前或時巳有世無以知故¶
有講瑞俗儒好長古而短今言瑞則渥前而薄後是¶應
實而定之漢不爲少漢有實事儒者不稱古有虛<md:KR3j0080_SBCK_020-5b>¶美誠
<pb:KR3j0080_WYG_020-6b>
心然之信久遠之僞忽近今之實斯蓋三增九¶虚所以
成也能聖實聖所以興也儒者稱聖過實稽¶合於漢漢
不能及非不能及儒者之說使難及也實¶而論之漢更
難及穀熟歲平聖王因縁以立功化故¶治期之篇爲漢
激發治有期亂有時能以亂爲治者¶優優者有之建初
孟年無妄氣至聖世之期也皇帝¶執德救備其災故順
皷明雩爲漢應變是故災變之¶至或在聖世時旱禍湛
爲漢論災是故春秋爲漢制¶法論衡爲漢平說從門應
<pb:KR3j0080_WYG_020-7a>
庭聽堂室之言什而失九¶如升堂闚室百不失一論衡
之人在古荒流之地其<md:KR3j0080_SBCK_020-6a>¶遠非徒門庭也日刻徑重十里
人不謂之廣者遠也¶望夜甚雨月光不暗人不睹曜者
隱也聖者垂日月¶之明處在中州隱於百里遥聞傳授
不實形耀不實¶難論得詔書到計吏至乃聞聖政是以
褒功失丘山¶之積頌德遺膏腴之美使至臺閣之下蹈
班賈之跡¶論功德之實不失毫釐之微武王封比干之
墓孔子¶顯三累之行大漢之德非直比干三累也道立
<pb:KR3j0080_WYG_020-7b>
國表¶路出其下望國表者昭然知路漢德明著莫立邦
表¶之言故浩廣之德未光於世也¶
　　佚文篇<md:KR3j0080_SBCK_020-6b>¶孝武皇帝封弟爲魯恭王恭王壞孔子宅以爲宫得¶佚
尚書百篇禮三百春秋三十篇論語二十一篇聞¶絃歌
之聲懼復封塗上言武帝武帝遣吏發取古經¶論語此
時皆出經傳也而有聞絃歌之聲文當興於¶漢喜樂得
聞之祥也當傳於漢寢藏墻壁之中恭王¶聞之聖王感
<pb:KR3j0080_WYG_020-8a>
動絃歌之象此則古文不當掩漢俟以¶爲符也孝成皇
帝讀百篇尚書博士郎吏莫能曉知¶徵天下能爲尚書
者東海張霸通左氏春秋案百篇¶序以左氏訓詁造作
百二篇具成奏上成帝出祕尚¶書以考校之無一字相
應者成帝下霸於吏吏當器<md:KR3j0080_SBCK_020-7a>¶辜大不謹敬成帝奇霸之
才赦其辜亦不滅其經故¶百二尚書傳在民間孔子曰
才難能推精思作經百¶篇才高卓遹希有之人也成帝
赦之多其文也雖姦¶非實次序篇句依倚事類有似真
<pb:KR3j0080_WYG_020-8b>
是故不燒滅之䟽¶一櫝相遣以書書十數札奏記長吏
文成可觀讀之¶滿意百不能一張霸推精思至於百篇
漢世實類成¶帝赦之不亦宜乎楊子山爲郡上計吏見
三府爲哀¶牢傳不能成歸郡作上孝明奇之徵在蘭臺
夫以三¶府掾吏叢積成才不能成一篇子山成之上覽
其文¶子山之傳豈必審是傳聞依爲之有狀㑹三府之
士<md:KR3j0080_SBCK_020-7b>¶終不能爲子山爲之斯須不難成帝赦張霸豈不有¶
以哉孝武之時詔百官對䇿董仲舒䇿文最善王莽¶時
<pb:KR3j0080_WYG_020-9a>
使郎吏上奏劉子駿章尤美美善不空才高知深¶之驗
也易曰聖人之情見於辭文辭美惡足以觀才¶永平中
神雀羣集孝明詔上爵頌百官頌上文皆比¶瓦石唯班
固賈逵傅毅楊終侯諷五頌金玉孝明覽¶焉夫以百官
之衆郎吏非一唯五人文善非奇而何¶孝武善子虛之
賦徵司馬長卿孝成玩弄衆書之多¶善揚子雲出入遊
獵子雲乘從使長卿桓君山子雲¶作吏書所不能盈牘
文所不能成句則武帝何貪成<md:KR3j0080_SBCK_020-8a>¶帝何欲故曰玩揚子雲
<pb:KR3j0080_WYG_020-9b>
之篇樂於居千石之官挾桓¶君山之書富於積猗頓之
財韓非之書傳在秦庭始¶皇歎曰獨不得與此人同時
陸賈新語每奏一篇高¶祖左右稱曰萬歲夫嘆思其人
與喜稱萬歲豈可空¶爲哉誠見其美懽氣發於内也候
氣變者於天不於¶地天文明也衣裳在身文著於衣不
在於裳衣法天¶也察掌理者左不觀右左文明也占在
右不觀左右¶文明也易曰大人虎變其文炳君子豹變
其文蔚又¶曰觀乎天文觀乎人文此言天人以文爲觀
<pb:KR3j0080_WYG_020-10a>
大人君¶子以文爲操也高祖在母身之時息於澤陂蛟
龍在<md:KR3j0080_SBCK_020-8b>¶上龍觩炫燿及起楚望漢軍氣成五采將入咸陽
五¶星聚東井星有五色天或者憎秦滅其文章欲漢興¶
之故先受命以文爲瑞也惡人操意前後乖違始皇¶前
歎韓非之書後惑李斯之議燔五經之文設挾書¶之律
五經之儒抱經隱匿伏生之徒竄藏土中殄賢¶聖之文
厥辜深重嗣不及孫李斯創議身伏五刑漢¶興易亡秦
之軌削李斯之跡高祖始令陸賈造書未¶興五經惠景
<pb:KR3j0080_WYG_020-10b>
以至元成經書並修漢朝郁郁厥語所¶聞孰與亡秦王
莽無道漢軍雲起臺閣廢頓文書棄¶散光武中興修存
未詳孝明世好文人並徵蘭臺之<md:KR3j0080_SBCK_020-9a>¶官文雄㑹聚今上即
令詔求亡失購募以金安得不¶有好文之聲唐虞既逺
所在書散殷周頗近諸子存¶焉漢興以來傳文未遠以
所聞見伍唐虞而什殷周¶煥炳郁郁莫盛於斯天晏暘
者星辰曉爛人性奇者¶掌文藻炳漢今爲盛故文繁湊
也孔子曰文王既殁¶文不在茲乎文王之文傳在孔子
<pb:KR3j0080_WYG_020-11a>
孔子爲漢制文傳¶在漢也受天之文文人宜遵五經六
藝爲文諸子傳¶書爲文造論著說爲文上書奏記爲文
文德之操爲¶文立五文在世皆當賢也造論著說之文
尤宜勞焉¶何則發胷中之思論世俗之事非徒諷古經
續故文<md:KR3j0080_SBCK_020-9b>¶也論發胷臆文成手中非說經藝之人所能爲
也周¶秦之際諸子並作皆論他事不頌主上無益於國
無¶補於化造論之人頌上恢國國業傳在千載主德參¶
貳日月非&KR0408;諸子書傳所能並也上書陳便宜奏記¶薦
<pb:KR3j0080_WYG_020-11b>
吏士一則爲身二則爲人繁文麗辭無上書文德¶之操
治身完行徇利爲私無爲主者夫如是五文之¶中論者
之文多矣則可尊明矣孔子稱周曰唐虞之¶際於斯爲
盛周之德其可謂至德巳矣孔子周之文¶人也設生漢
世亦稱漢之至德矣趙佗王南越倍主¶滅使不從漢制
箕踞椎髻沈溺夷俗陸賈說以漢德<md:KR3j0080_SBCK_020-10a>¶懼以帝威心覺醒
悟蹶然起坐世儒之愚有趙佗之¶惑鴻文之人陳陸賈
之說觀見之者將有蹶然起坐趙¶佗之悟漢氏浩爛不
<pb:KR3j0080_WYG_020-12a>
有殊卓之聲文人之休國之符¶也望豐屋知名家睹喬
木知舊都鴻文在國聖世之¶驗也孟子相人以眸子焉
心清則眸子瞭瞭者目文¶瞭也夫候國占人同一實也
國君聖而文人聚人心¶惠而目多采蹂蹈文錦於泥塗
之中聞見之者莫不¶痛心知文錦之可惜不知文人之
當尊不通類也天¶文人文文豈徒調墨弄筆爲美麗之
觀哉載人之行¶傳人之名也善人願載思勉爲善邪人
惡載力自禁<md:KR3j0080_SBCK_020-10b>¶裁然則文人之筆勸善懲惡也謚法所以
<pb:KR3j0080_WYG_020-12b>
章善即以¶著惡也加一字之謚人猶勸懲聞知之者莫
不自勉¶況極筆墨之力定善惡之實言行畢載文以千
數傳¶流於世成爲丹青故可尊也揚子雲作法言蜀富
人¶賫錢千萬願載於書子雲不聽夫富無仁義之行圈¶
中之鹿欄中之牛也安得妄載班叔皮續太史公書¶載
鄉里人以爲惡戒邪人枉道繩墨所彈安得避諱¶是故
子雲不爲財勸叔皮不爲恩撓文人之筆獨巳¶公矣賢
聖定意於筆筆集成文文具情顯後人觀之¶見以正邪
<pb:KR3j0080_WYG_020-13a>
安宜妄記足蹈於地跡有好醜文集於禮<md:KR3j0080_SBCK_020-11a>¶志有善惡故
夫占跡以睹足觀文以知情詩三百一¶言以蔽之曰思
無邪論衡篇以十數亦一言也曰疾¶虚妄¶
　　論死篇¶
世謂死人爲鬼有知能害人試以物類驗之死人不¶爲
鬼無知不能害人何以驗之驗之以物人物也物¶亦物
也物死不爲鬼人死何故獨能爲鬼世能别人¶物不能
爲鬼則爲鬼不爲鬼尚難分明如不能别則¶亦無以知
<pb:KR3j0080_WYG_020-13b>
其能爲鬼也人之所以生者精氣也死而¶精氣滅能爲
精氣者血脉也人死血脉竭竭而精氣<md:KR3j0080_SBCK_020-11b>¶滅滅而形體朽
朽而成灰土何用爲鬼人無耳目則¶無所知故聾盲之
人比於草木夫精氣去人豈徒與¶無耳目同哉朽則消
亡荒忽不見故謂之鬼神人見¶鬼神之形故非死人之
精也何則鬼神荒忽不見之¶名也人死精神升天骸骨
歸土故謂之鬼鬼者歸也¶神者荒忽無形者也或說鬼
神隂陽之名也隂氣逆¶物而歸故謂之鬼陽氣導物而
<pb:KR3j0080_WYG_020-14a>
生故謂之神神者伸¶也申復無已終而復始人用神氣
生其死復歸神氣¶隂陽稱鬼神人死亦稱鬼神氣之生
人猶水之爲氷¶也水凝爲氷氣凝爲人氷釋爲水人死
復神其名爲<md:KR3j0080_SBCK_020-12a>¶神也猶氷釋更名水也人見名異則謂有
知能爲形¶而害人無據以論之也人見鬼若生人之形
以其見¶若生人之形故知非死人之精也何以效之以
囊橐¶盈粟米米在囊中若粟在橐中滿盈堅彊立樹可
見¶人瞻望之則知其爲粟米囊橐何則囊橐之形若其
<pb:KR3j0080_WYG_020-14b>
容可察也如囊穿米出橐敗粟棄則囊橐委辟人瞻¶望
之弗復見矣人之精神藏於形體之内猶粟米在¶囊橐
之中也死而形體朽精氣散猶囊橐穿敗粟米棄¶出也
粟米棄出囊橐無復有形精氣散亡何能復有¶體而人
得見之乎禽獸之死也其肉盡索皮毛尚在<md:KR3j0080_SBCK_020-12b>¶制以爲裘
人望見之似禽獸之形故世有衣狗裘爲¶狗盗者人不
覺知假狗之皮毛故人不意疑也今人¶死皮毛朽敗雖
精氣尚在神安能復假此形而以行¶見乎夫死人不能
<pb:KR3j0080_WYG_020-15a>
假生人之形以見猶生人不能假¶死人之䰟以亡矣六
畜能變化象人之形者其形尚¶生精氣尚在也如死其
形腐朽雖虎兕勇猂不能復¶化魯公牛哀病化爲虎亦
以未死也世有以生形轉¶爲生類者矣未有以死身化
爲生象者也¶
天地開闢人皇以來隨夀而死若中年夭亡以億萬¶數
計今人之數不若死者多如人死輙爲鬼則道路<md:KR3j0080_SBCK_020-13a>¶之上
一步一鬼也人且死見鬼宜見數百千萬滿堂¶盈廷填
<pb:KR3j0080_WYG_020-15b>
塞巷路不宜徒見一兩人也人之兵死也世¶言其血爲
燐血者生時之精氣也人夜行見燐不象¶人形渾沌積
聚若火光之狀燐死人之血也其形不¶類生人之血也
其形不類生人之形精氣去人何故¶象人之體人見鬼
也皆象死人之形則可疑死人爲¶鬼或反象生人之形
病者見鬼云甲來甲時不死氣¶象甲形如死人爲鬼病
者何故見生人之體乎¶
天地之性能更生火不能使滅火復燃能更生人不¶能
<pb:KR3j0080_WYG_020-16a>
令死人復見能使滅灰更爲燃火吾乃不疑死人<md:KR3j0080_SBCK_020-13b>¶能復
爲形案火滅不能復燃以況之死人不能復爲¶鬼明矣
夫爲鬼者人謂死人之精神如審鬼者死人¶之精神則
人見之宜徒見祼袒之形無爲見衣帶被¶服也何則衣
服無精神人死與形體俱朽何以得貫¶穿之乎精神本
以血氣爲主血氣常附形體形體雖¶朽精神尚在能爲
鬼可也今衣服絲絮布帛也生時¶血氣不附着而亦自
無血氣敗朽遂己與形體等安¶能自若爲衣服之形由
<pb:KR3j0080_WYG_020-16b>
此言之見鬼衣服象之則形¶體亦象之矣象之則知非
死人之精神也¶
夫死人不能爲鬼則亦無所知矣何以驗之以未生<md:KR3j0080_SBCK_020-14a>¶之
時無所知也人未生在元氣之中既死復歸元氣¶元氣
荒忽人氣在其中人未生無所知其死歸無知¶之本何
能有知乎人之所以聰明智慧者以含五常¶之氣也五
常之氣所以在人者以五藏在形中也五¶藏不傷則人
智慧五藏有病則人荒忽荒忽則愚癡¶矣人死五藏腐
<pb:KR3j0080_WYG_020-17a>
朽腐朽則五常無所託矣所用藏智¶者巳敗矣所用爲
智者巳去矣形須氣而成氣須形¶而知天下無獨燃之
火世間安得有無體獨知之精¶人之死也其猶夢也夢
者殄之次也殄者死之比也¶人殄不悟則死矣案人殄
復悟死從來者與夢相似<md:KR3j0080_SBCK_020-14b>¶然則夢殄死一實也人夢不
能知覺時所作猶死不¶能識生時所爲矣人言談有所
作於臥人之旁臥人¶不能知猶對死人之棺爲善惡之
事死人不能復知¶也夫臥精氣尚在形體尚全猶無所
<pb:KR3j0080_WYG_020-17b>
知況死人精神¶消亡形體朽敗乎人爲人所毆傷詣吏
告苦以語人¶有知之故也或爲人所殺則不知何人殺
也或家不¶知其尸所在使死人有知必恚人之殺已也
當能言¶於吏旁告以賊主名若能歸語其家告以尸之
所在¶今則不能無知之效也世間死者今生人殄而用
其¶言及巫叩元絃下死人魂因巫口談皆誇誕之言也<md:KR3j0080_SBCK_020-15a>¶如不誇誕物之精神爲之象也或曰不能言也夫不¶能
言則亦不能知矣知用氣言亦用氣焉人之未死¶也智
<pb:KR3j0080_WYG_020-18a>
慧精神定矣病則惽亂精神擾也夫死病之甚¶者也病
死之微猶惽亂況其甚乎精神擾自無所知¶況其散也
人之死猶火之滅也火滅而燿不照人死¶而知不慧二
者宜同一實論者猶謂死有知惑也人¶病且死與火之
且滅何以異火滅光消而燭在人死¶精亡而形存謂人
死有知是謂火滅復有光也隆冬¶之月寒氣用事水凝
爲氷踰春氣温冰釋爲水人生¶於天地之間其猶冰也
隂陽之氣凝而爲人年終壽<md:KR3j0080_SBCK_020-15b>¶盡死還爲氣夫春水不能
<pb:KR3j0080_WYG_020-18b>
復爲冰死魂安能復爲形¶妬夫媢妻同室而處淫亂失
行忿怒鬬訟夫死妻更¶嫁妻死夫更娶以有知驗之宜
大忿怒今夫妻死者¶寂寞無聲更嫁娶者平忽無禍無
知之驗也¶
孔子葬母於防既而雨甚至防墓崩孔子聞之泫然¶流
涕曰古者不修墓遂不復修使死有知必恚人不¶修也
孔子知之宜輙修墓以喜魂神然而不修聖人¶明審曉
其無知也枯骨在野時鳴呼有聲若夜聞哭¶聲謂之死
<pb:KR3j0080_WYG_020-19a>
人之音非也何以驗之生人所以言語吁¶呼者氣括口
喉之中動揺其舌張歙其口故能成言<md:KR3j0080_SBCK_020-16a>¶譬猶吹簫笙簫
笙折破氣越不括手無所弄則不成¶音夫簫笙之管猶
人之口喉也手弄其孔猶人之動¶舌也人死口喉腐敗
舌不復動何能成言然而枯骨¶時呻鳴者人骨自有能
呻鳴者焉或以爲秋也是與¶夜鬼哭無以異也秋氣爲
呻鳴之變自有所爲依倚¶死骨之側人則謂之骨尚有
知呻鳴於野草澤暴體¶以千萬數呻鳴之聲冝步屬焉
<pb:KR3j0080_WYG_020-19b>
夫有能使不言者言¶未有言者死能復使之言言者亦
不能復使之言猶¶物生以青爲氣或予之也物死青者
去或奪之也予¶之物青奪之青去去後不能復予之青
物亦不能復<md:KR3j0080_SBCK_020-16b>¶自青聲色俱通並禀於天青青之色猶梟
梟之聲也¶死物之色不能復青獨謂死人之聲能復自
言惑也¶人之所以能言語者以有氣力也氣力之盛以
能飲¶食也飲食損減則氣力衰衰則聲音嘶困不能食
則¶口不能復言夫死困之甚何能復言或曰死人歆肴
<pb:KR3j0080_WYG_020-20a>
食氣故能言夫死人之精生人之精也使生人不飲¶食
而徒以口歆肴食之氣不過三日則餓死矣或曰¶死人
之精神於生人之精故能歆氣爲音夫生人之¶精在於
身中死則在於身外死之與生何以殊身中¶身外何以
異取水實於大盎中盎破水流地地水能<md:KR3j0080_SBCK_020-17a>¶異於盎中之
水乎地水不異於盎中之水身外之精¶何故殊於身中
之精人死不爲鬼無知不能語言則¶不能害人矣何以
驗之夫人之怒也用氣其害人用¶力用力須筋骨而彊
<pb:KR3j0080_WYG_020-20b>
彊則能害人忿怒之人呴呼於¶人之旁口氣喘射人之
面雖勇如賁育氣不害人使¶舒手而擊舉足而蹶則所
擊蹶無不破折夫死骨朽¶筋力絶手足不舉雖精氣尚
在猶呴呼之時無嗣助¶也何以能害人也凡人與物所
以能害人者手臂把¶刃爪牙堅利之故也今人死手臂
朽敗不能復持刃¶爪牙隳落不能復囓噬安能害人兒
之始生也手足<md:KR3j0080_SBCK_020-17b>¶具成手不能搏足不能蹶(一有/蹶字)者氣適
凝成未能堅¶彊也由此言之精氣不能堅彊審矣氣爲
<pb:KR3j0080_WYG_020-21a>
形體形體¶微弱猶未能害人況死氣去精神絶微弱猶
未能害¶人寒骨謂能害人者邪死人之氣不去邪何能
害人¶雞卵之未字也澒溶於鷇中潰而視之若水之形
良¶雌傴伏體方就成就成之後能啄蹶之夫人之死猶¶
澒溶之時澒溶之氣安能害人人之所以勇猛能害¶人
者以飲食也飲食飽足則彊壯勇猛彊壯勇猛則¶能害
人矣人病不能飲食則身羸弱羸弱困甚故至¶於死病
困之時仇在其旁不能咄叱人盜其物不能<md:KR3j0080_SBCK_020-18a>¶禁奪羸弱
<pb:KR3j0080_WYG_020-21b>
困劣之故也夫死羸弱困劣之甚者也何¶能害人有雞
犬之畜爲人所盜竊雖怯無勢之人莫¶不忿怒忿怒之
極至相賊滅敗亂之時人相啖食者¶使其神有知宜能
害人身貴於雞犬已死重於見盜忿¶怒於雞犬無怨於
食已不能害人之驗也蟬之未蛻¶也爲復育巳蛻也去
復育之體更爲蟬之形使死人¶精神去形體若蟬之去
復育乎則夫爲蟬者不能害¶爲復育者夫蟬不能害復
育死人之精神何能害生¶人之身夢者之義疑惑言夢
<pb:KR3j0080_WYG_020-22a>
者精神自止身中爲吉¶凶之象或言精神行與人物相
更今其審止身中死<md:KR3j0080_SBCK_020-18b>¶之精神亦將復然今其審行人夢
殺傷人夢殺傷人¶若爲人所復殺明日視彼之身察巳
之體無兵刃創¶傷之驗夫夢用精神精神死之精神也
夢之精神不¶能害人死之精神安能爲害火熾而釜沸
沸止而氣¶歇以火爲主也精神之怒也乃能害人不怒
不能害¶人火猛竈中釜湧氣蒸精怒胷中力盛身熱今
人之¶將死身體清凉凉益清甚遂以死亡當死之時精
<pb:KR3j0080_WYG_020-22b>
神¶不怒身亡之後猶湯之離釜也安能害人物與人通¶
人有癡狂之病如知其物然而理之病則愈矣夫物¶未
死精神依倚形體故能變化與人交通巳死形體<md:KR3j0080_SBCK_020-19a>¶壞爛
精神散亡無所復依不能變化夫人之精神猶¶物之精
神也物生精神爲病其死精神消亡人與物¶同死而精
神亦滅安能爲害禍設謂人貴精神有異¶成事物能變
化人則不能是反人精神不若物物精¶奇於人也水火
燒溺凡能害人者皆五行之物金傷¶人木毆人土壓人
<pb:KR3j0080_WYG_020-23a>
水溺人火燒人使人死精神爲五¶行之物乎害人不爲
乎不能害人不爲物則爲氣矣¶氣之害人者太陽之氣
爲毒者也使人死其氣爲毒¶乎害人不爲乎不能害人
夫論死不爲鬼無知不能¶害人則夫所見鬼者非死人
之精其害人者非其精<md:KR3j0080_SBCK_020-19b>¶所
