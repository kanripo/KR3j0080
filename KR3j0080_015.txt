# -*- mode: mandoku-view -*-
#+TITLE: 論衡
#+DATE: 2015-09-23 10:12:51
#+PROPERTY: LASTPB  <md:KR3j0080_SBCK_010-1a>
#+PROPERTY: JUAN 15

¶
<md:KR3j0080_SBCK_015-1a>¶
<pb:KR3j0080_WYG_015-1a>
欽定四庫全書
　論衡卷十五
　　　　　　　　　　　　　漢　王充¶　撰
　　　變動　　　　　　　招致篇¶
　　　明雩篇　　　　　　順鼓篇¶
　　變動篇¶
論災異者已疑於天用災異譴告人矣更說曰災異¶之
至殆人君以政動天天動氣以應之譬之以物擊¶鼓以
<pb:KR3j0080_WYG_015-1b>
椎扣鐘鼔猶天椎猶政鐘鼓聲猶天之應也人¶主為於
下則天氣隨人而至矣曰此又疑也夫天能¶動物物焉
能動天何則人物繫於天天為人物主也¶故曰王良䇿
馬車騎盈野非車騎盈野而乃王良䇿<md:KR3j0080_SBCK_015-1b>¶馬也天氣變於
上人物應於下矣故天且雨商羊起¶舞使天雨也商羊
者知雨之物也天且雨屈其一足¶起舞矣故天且雨螻
蟻徙蚯蚓出琴絃緩固疾發此¶物為天所動之驗也故
天且風巢居之蟲動且雨宂¶處之物擾風雨之氣感蟲
<pb:KR3j0080_WYG_015-2a>
物也故人在天地之間猶¶蚤虱之在衣裳之内螻蟻之
在宂隙之中蚤虱螻蟻¶為逆順横從能令衣裳宂隙之
間氣變動乎蚤虱螻¶蟻不能而獨謂人能不達物氣之
理也夫風至而樹¶枝動樹枝不能致風是故夏末蜻&KR1465;
鳴寒螿啼感陰¶氣也雷動而雉驚發蟄而虵出起陽氣也
夜及半而鶴<md:KR3j0080_SBCK_015-2a>¶唳晨將旦而雞鳴此雖非變天氣動物物
應天氣之¶驗也顧可言寒温感動人君人君起氣而以
賞罰迺¶言以賞罰感動皇天天為寒温以應政治乎六
<pb:KR3j0080_WYG_015-2b>
情風¶家言風至為盜賊者感應之而起非盜賊之人精
氣¶感天使風至也風至怪不軌之心而盜賊之操發矣¶
何以驗之盜賊之人見物而取睹敵而殺皆在徙倚¶漏
刻之間未必宿日有其思也而天風已以貪狠陰¶賊之
日至矣以風占貴賤者風從王相鄉來則貴從¶囚死地
來則賤夫貴賤多少斗斛故也風至而糴穀¶之人貴賤
其價天氣動怪人物者也故穀價低昻一<md:KR3j0080_SBCK_015-2b>¶貴一賤矣天
官之書以正月朝占四方之風風從南¶方來者旱從北
<pb:KR3j0080_WYG_015-3a>
方來者湛東方來者為疫西方來者¶為兵太史公實道
言以風占水旱兵疫者人物吉凶¶統於天也使物生者
春也物死者冬也春生而冬殺¶也天者如或欲春殺冬
生物終不死生何也物生統¶於陽物死繫於陰也故以
口氣吹人人不能寒吁人¶人不能温使見吹吁之人渉
冬觸夏將有凍暘之患¶矣寒温之氣繫於天地而統於
陰陽人事國政安能¶動之且天本而人末也登樹壞其
枝不能動其株如¶伐株萬莖枯矣人事猶樹枝寒温猶
<pb:KR3j0080_WYG_015-3b>
根株也生於天<md:KR3j0080_SBCK_015-3a>¶含天之氣以天為主猶耳目手足繫於
心矣心有所¶為耳目視聽手足動作謂天應人是謂心
為耳目手¶足使乎旌旗垂旒旒綴於杆(杆冝讀為/韜杠之杠)杆東
則旒隨¶而西茍謂寒温隨刑罰而至是以天氣為綴旒
也鉤¶星在房心之間地且動之占也齊太卜知之謂景
公¶臣能動地景公信之夫謂人君能致寒温猶齊景公¶
信太卜之能動地夫人不能動地而亦不能動天夫¶寒
温天氣也天至高大人至卑小篙(或作/筳)不能鳴鐘¶而螢
<pb:KR3j0080_WYG_015-4a>
火不爨鼎者何也鐘長而篙短鼎大而螢小也¶以七尺
之細形感皇天之大氣其無分銖之驗必也<md:KR3j0080_SBCK_015-3b>¶占大將且
入國邑氣寒則將且怒温則將喜夫喜怒¶起事而發未
入界未見吏民是非未察喜怒未發而¶寒温之氣已豫
至矣怒喜致寒温怒喜之後氣乃當¶至是竟寒温之氣
使人君怒喜也或曰未至誠也行¶事至誠若鄒衍之呼
天而霜降杞梁妻哭而城崩何¶天氣之不能動乎夫至
誠猶以心意之好惡也有果¶蓏之物在人之前去口一
<pb:KR3j0080_WYG_015-4b>
尺心欲食之口氣吸之不¶能取也手掇送口然後得之
夫以果蓏之細貟圌易¶轉去口不遠至誠欲之不能得
也況天去人高遠其¶氣莽蒼無端末乎盛夏之時當風
而立隆冬之月嚮<md:KR3j0080_SBCK_015-4a>¶日而坐其夏欲得寒而冬欲得温也
至誠極矣欲之¶甚者至或當風鼓箑嚮日燃爐而天終
不為冬夏易¶氣寒暑有節不為人變改也夫正欲得之
而猶不能¶致況自刑賞意思不欲求寒温乎萬人俱歎
未能動¶天一鄒衍之口安能降霜鄒衍之狀孰與屈原
<pb:KR3j0080_WYG_015-5a>
見拘¶之寃孰與沉江離騷楚辭悽愴孰與一歎屈原死
時¶楚國無霜此懷襄之世也厲武之時卞和獻玉刖其¶
兩足奉玉泣出涕盡續之以血夫鄒衍之誠孰與卞¶和
見拘之寃孰與刖足仰天而歎孰與泣血夫歎固¶不如
泣拘固不如刖料計寃情衍不如和當時楚地<md:KR3j0080_SBCK_015-4b>¶不見霜
李斯趙高讒殺太子扶蘇并及䝉恬䝉驁其¶時皆吐痛
苦之言與歎聲同又禍至死非徒茍徙而¶其死之地寒
氣不生秦坑趙卒於長平之下四十萬¶衆同時俱陷當
<pb:KR3j0080_WYG_015-5b>
時啼號非徒歎也誠雖不及鄒衍四¶十萬之寃度當一
賢臣之痛入坑陷之啼度過拘囚¶之呼當時長平之下
不見隕霜甫刑曰庶僇旁告無¶辜于天帝此言蚩尤之
民被寃旁告無罪于上天也¶以衆民之叫不能致霜鄒
衍之言殆虛妄也南方至¶熱煎沙爛石父子同水而浴
北方至寒凝冰坼土父¶子同宂而處燕在北邊鄒衍時
周之五月正歳三月<md:KR3j0080_SBCK_015-5a>¶也中州内正月二月霜雪時降北
邊至寒三月下霜¶未為變也此殆北邊三月尚寒霜適
<pb:KR3j0080_WYG_015-6a>
自降而衍適呼¶與霜逢會傳曰燕有寒谷不生五榖鄒
衍吹律寒谷¶復温則能使氣温亦能使氣復寒何知衍
不令時人¶知巳之寃以天氣表巳之誠竊吹律於燕谷
獄令氣¶寒而因呼天乎即不然者霜何故降范雎為湏
賈所¶讒魏齊僇之折幹摺脅張儀遊於楚楚相掠之被
捶¶流血二子寃屈太史公列記其狀鄒衍見拘雎儀之¶
比也且子長何諱不言案衍列傳不言見拘而使霜¶降
偽書遊言猶太子丹使日再中天雨粟也由此言<md:KR3j0080_SBCK_015-5b>¶之衍
<pb:KR3j0080_WYG_015-6b>
呼而降霜虛矣則杞梁之妻哭而崩城妄也頓¶牟叛趙
襄子帥師攻之軍到城下頓牟之城崩者十¶餘丈襄子
擊金而退之夫以杞梁妻哭而城崩襄子¶之軍有哭者
乎秦之將滅都門内崩霍光家且敗第¶墻自壊誰哭於
秦宫泣於霍光家者然而門崩墻壞¶秦霍敗亡之徴也
或時杞國且圯而杞梁之妻適哭¶城下猶燕國適寒而
鄒衍偶呼也事以類而時相因¶聞見之者或而然之又
城老墻朽猶有崩壞一婦之¶哭崩五丈之城是城則一
<pb:KR3j0080_WYG_015-7a>
指摧三仞之楹也春秋之¶時山多變山城一類也哭能
崩城復能壞山乎女然<md:KR3j0080_SBCK_015-6a>¶素縞而哭河河流通信哭城崩
固其冝也案杞梁從¶軍死不歸其婦迎之魯君弔於途
妻不受弔棺歸於¶家魯君就弔不言哭於城下本從軍
死從軍死不在¶城中妻向城哭非其處也然則杞梁之
妻哭而崩城¶復虛言也因類以及荆軻秦王白虹貫日
衞先生為¶秦畫長平之計太白食昴復妄言也夫豫子
謀殺襄¶子伏於橋下襄子至橋心動貫高欲殺高祖藏
<pb:KR3j0080_WYG_015-7b>
人於¶壁中高祖至柏人亦動心二子欲刺兩主兩主心
動¶實論之尚謂非二子精神所能感也而況荆軻欲刺¶
秦王秦王之心不動而白虹貫日乎然則白虹貫日<md:KR3j0080_SBCK_015-6b>¶天
變自成非軻之精為虹而貫日也鉤星在房心間¶地且
動之占也地且動鉤星應房心夫太白食&KR0295;猶¶鉤星在
房心也謂衛先生長平之議令太白食&KR0295;疑¶矣歳星害
鳥尾周楚惡之綝然之氣見宋衛陳鄭災¶案時周楚未
有非而宋衛陳鄭未有惡也然而歲星¶先守尾災氣署
<pb:KR3j0080_WYG_015-8a>
垂於天其後周楚有禍宋衛陳鄭同¶時皆然歳星之害
周楚天氣災四國也何知白虹貫¶日不致刺秦王太白
食昴使長平計起也¶
　　明雩篇¶
變復之家以久雨為湛久暘為旱旱應亢陽湛應沈<md:KR3j0080_SBCK_015-7a>¶溺
或難曰夫一歳之中十日者一雨五日者一風雨¶頗㽞
湛之兆也暘頗久旱之漸也湛之時人君未必¶沈溺也
旱之時未必亢陽也人君為政前後若一然¶而一湛一
<pb:KR3j0080_WYG_015-8b>
旱時氣也范蠡計然曰太歳在子水毁金¶穰木饑火旱
夫如是水旱饑穰有歳運也歳直其運¶氣當其世變復
之家指而名之人君用其言求過自¶改暘久自雨雨久
自暘變復之家遂名其功人君然¶之遂信其術試使人
君恬居安處不求已過天猶自¶雨雨猶自暘暘濟雨濟
之時人君無事變復之家猶¶名其術是則陰陽之氣以
人為主不說於天也夫人<md:KR3j0080_SBCK_015-7b>¶不能以行感天天亦不隨行
而應人春秋魯大雩旱¶求雨之祭也旱久不雨禱祭求
<pb:KR3j0080_WYG_015-9a>
福若人之疾病祭神¶解禍矣此變復也詩云月離于畢
比滂沲矣書曰月¶之從星則以風雨然則風雨隨月所
離從也房星四¶表三道日月之行出入三道出北則湛
出南則旱或¶言出北則旱南則湛案月為天下占房為
九州候月¶之南北非獨為魯也孔子出使子路齎雨具
有頃天¶果大雨子路問其故孔子曰昨暮月離于畢後
日月¶復離畢孔子出子路請齎雨具孔子不聽出果無
雨¶子路問其故孔子曰昔日月離其陰故雨昨暮月離<md:KR3j0080_SBCK_015-8a>¶
<pb:KR3j0080_WYG_015-9b>
其陽故不雨夫如是魯雨自以月離豈以政哉如審¶以
政令月離于畢為雨占天下共之魯雨天下亦冝¶皆雨
六國之時政治不同人君所行賞罰異時必以¶雨為應
政令月離六七畢星然後足也魯繆公之時¶歳旱繆公
問縣子天旱不雨寡人欲暴巫奚如縣子¶不聽欲徙市
奚如對曰天子崩巷市七日諸公薨巷¶市五日為之徙
市不亦可乎案縣子之言徙市得雨¶也案詩書之文月
離星得雨日月之行有常節度肯¶為徙市故離畢之陰
<pb:KR3j0080_WYG_015-10a>
乎夫月畢天下占徙魯之市安¶耐移月月之行天三十
日而周一月之中一過畢星<md:KR3j0080_SBCK_015-8b>¶離陽則陽假令徙市之感
能令月離畢陽其時徙市¶而得雨乎夫如縣子言未可
用也董仲舒求雨申春¶秋之義設虛立祀父不食於枝
庶天不食於下地諸¶侯雩禮所祀未知何神如天神也
唯王者天乃歆諸¶侯及今長吏天不享也神不歆享安
耐得神如雲雨¶者氣也雲雨之氣何用歆享觸石而出
膚寸而合不¶崇朝而徧雨天下泰山也泰山雨天下小
<pb:KR3j0080_WYG_015-10b>
山雨國邑¶然則大雩所祭豈祭山乎假令審然而不得
也何以¶效之水異川而居相高分寸不決不流不鑿不
合誠¶令人君禱祭水旁能令高分寸之水流而合乎夫
見<md:KR3j0080_SBCK_015-9a>¶在之水相差無㡬人君請之終不耐行況雨無形兆¶
深藏高山人君雩祭安耐得之夫雨水在天地之間¶也
猶夫涕泣在人形中也或賫酒食請於惠人之前¶求出
其泣惠人終不為之隕涕夫泣不可請而出雨¶安可求
而得雍門子悲哭孟甞君為之流涕蘇秦張¶儀悲說坑
<pb:KR3j0080_WYG_015-11a>
中鬼谷先生泣下沾襟或者儻可為雍門¶之聲出蘇張
之說以感天乎天又耳目高逺音氣不¶通杞梁之妻又
已悲哭天不雨而城反崩夫如是竟¶當何以致雨雩祭
之家何用感天案月出北道離畢¶之陰希有不雨由此
言之北道畢星之所在也北道<md:KR3j0080_SBCK_015-9b>¶星肯為雩祭之故下其
雨乎孔子出使子路齎雨具¶之時魯未必雩祭也不祭
沛然自雨不求曠然自暘¶夫如是天之暘雨自有時也
一歳之中暘雨連屬當¶其雨也誰求之者當其暘也誰
<pb:KR3j0080_WYG_015-11b>
止之者人君聽請以¶安民施恩必非賢也天至賢矣時
未當雨為請求之¶故妄下其雨人君聽請之類也變復
之家不推類驗¶之空張法術惑人君或未當雨而賢君
求之而不得¶或適當自雨惡君求之遭遇其時是使賢
君受空責¶而惡君䝉虛名也世稱聖人純而賢者駮純
則行操¶無非無非則政治無失然而世之聖君莫有如
堯湯<md:KR3j0080_SBCK_015-10a>¶堯遭洪水湯遭大旱如謂政治所致堯湯惡君也
如¶非政治是運氣也運氣有時安可請求世之論者猶
<pb:KR3j0080_WYG_015-12a>
謂堯湯水旱水旱者時也其小旱湛皆政也假令審¶然
何用致湛審以政致之不脩所以失之而從請求¶安耐
復之世審稱堯湯水旱天之運氣非政所致夫¶天之運
氣時當自然雖雩祭請求終無補益而世又¶稱湯以五
過禱於桑林時立得雨夫言運氣則桑林¶之說絀稱桑
林則運氣之論消世之說稱者竟當何¶由救水旱之術
審當何用夫災變大抵有二有政治¶之災有無妄之變
政治之災須耐求之求之雖不耐<md:KR3j0080_SBCK_015-10b>¶得而惠愍惻隠之恩
<pb:KR3j0080_WYG_015-12b>
不得已之意也慈父之於子孝¶子之於親知病不祀神
疾痛不和藥又知病之必不¶可治治之無益然終不肯
安坐待絶猶卜筮求祟召¶毉和藥者惻痛慇懃兾有驗
也既死氣絶不可如何¶升屋之危以衣招復悲恨思慕
兾其悟也雩祭者之¶用心慈父孝子之用意也無妄之
災百民不知必歸¶於主為政治者慰民之望故亦必雩
問政治之災無¶妄之變何以别之曰德鄷政得災猶至
者無妄也德¶衰政失變應來者政治也夫政治(一有也/治字)
<pb:KR3j0080_WYG_015-13a>
則外雩而¶内改以復其虧無妄則内守舊政外脩雩禮
以慰民<md:KR3j0080_SBCK_015-11a>¶心故夫無妄之氣歴世時至當固自一不冝改
政何¶以驗之周公為成王陳立政之言曰時則物有間
之¶自一話一言我則末維成徳之彦以乂我受民周公¶
立政可謂得矣知非常之物不賑不至故勑成王自¶一
話一言政事無非毋敢變易然則非常之變無妄¶之氣
間而至也水氣間堯旱氣間湯周宣以賢遭遇¶久旱建
初孟季北州連旱牛死民乏放流就賤聖主¶寛明於上
<pb:KR3j0080_WYG_015-13b>
百官共職於下太平之明時也政無細非¶旱猶有氣間
之也聖主知之不改政行轉穀賑贍損¶鄷濟耗斯見之
審明所以救赴之者得冝也魯文公<md:KR3j0080_SBCK_015-11b>¶間歳大旱臧文仲
曰脩城郭貶食省用務嗇勸分文¶仲知非政故徒脩備
不改政治變復之家見變輒歸¶於政不揆政之無非見
異懼惑變易操行以不冝改¶而變秪取災焉何以言必
當雩也曰春秋大雩傳家¶在宣公羊穀梁無譏之文當
雩明矣曽晳對孔子言¶其志曰暮春者春服既成冠者
<pb:KR3j0080_WYG_015-14a>
五六人童子六七人¶浴乎沂風乎舞雩詠而歸孔子曰
吾與㸃也魯設雩¶祭於沂水之上暮者晚也春謂四月
也春服既成謂¶四月之服成也冠者童子雩祭樂人也
浴乎沂涉沂¶水也象龍之從水中出也風乎舞雩風歌
也詠而饋<md:KR3j0080_SBCK_015-12a>¶詠歌饋祭也歌詠而祭也說論之家以為浴
者浴沂¶水中也風乾身也周之四月正歳二月也尚寒
安得¶浴而風乾身由此言之涉水不浴雩祭審矣春秋
左¶氏傳曰啓蟄而雩又曰龍見而雩啓蟄龍見皆二月
<pb:KR3j0080_WYG_015-14b>
也春二月雩秋八月亦雩春祈穀雨秋祈穀實當今¶靈
星秋之雩也春雩廢秋雩在故靈星之祀歳雩祭¶也孔
子曰吾與㸃也善㸃之言欲以雩祭調和陰陽¶故與之
也使雩失正㸃欲為之孔子冝非不當與也¶樊遲從游
感雩而問刺魯不能崇徳而徒雩也夫雩¶古而有之故
禮曰雩祭祭水旱也故有雩禮故孔子<md:KR3j0080_SBCK_015-12b>¶不譏而仲舒申
之夫如是雩祭祀禮也雩祭得禮則¶大水鼓用牲于社
亦古禮也得禮無非當雩一也禮¶祭也社報生萬物之
<pb:KR3j0080_WYG_015-15a>
功土地廣逺難得辨祭故立社¶為位主心事之為水旱
者陰陽之氣也滿六合難得¶盡祀故脩壇設位敬恭祈
求效事社之義復災變之¶道也推生事死推人事鬼陰
陽精氣儻如生人能飲¶食乎故共馨香奉進㫖嘉區區
惓惓兾見荅享推祭¶社言之當雩二也歳氣調和災害
不生尚猶而雩今¶有靈星古昔之禮也況歳氣有變水
旱不時人君之¶懼必痛甚矣雖有靈星之祀猶復雩恐
前不備肜繹<md:KR3j0080_SBCK_015-13a>¶之義也兾復災變之虧獲鄷穰之報三也
<pb:KR3j0080_WYG_015-15b>
禮之心悃¶愊樂之意歡忻悃愊以玉帛效心歡忻以鐘
鼓驗意¶雩祭請祈人君精誠也精誠在内無以效外故
雩祀¶盡已惶懼闗納精心於雩祀之前玉帛鐘鼓之義
四¶也臣得罪於君子獲過於父比自改更且當謝罪惶¶
懼於旱如政治所致臣子得罪獲過之類也黙改政¶治
潜易操行不彰於外天怒不釋故必雩祭惶懼之¶義五
也漢立博士之官師弟子相訶難欲極道之深¶形是非
之理也不出横難不得從說不發苦詰不聞¶甘對導才
<pb:KR3j0080_WYG_015-16a>
低仰欲求禆也砥石劘厲欲求銛也推春<md:KR3j0080_SBCK_015-13b>¶秋之義求雩
祭之說實孔子之心考仲舒之意孔子¶既殁仲舒已死
世之論者孰當復問唯若孔子之徒¶仲舒之黨為能說
之¶
　　順鼓篇¶
春秋之義大水鼓用牲于社說者曰鼓者攻之也或¶曰
脅之脅則攻矣陽勝攻社以救之或難曰攻社謂¶得勝
負之義未可得順義之節也人君父事天母事¶地母之
<pb:KR3j0080_WYG_015-16b>
黨類為害可攻母以救之乎以政令失道陰¶陽繆盭者
人君也不自攻以復之反逆節以犯尊天¶地安肯濟使
湛水害傷天不以地害天攻之可也今<md:KR3j0080_SBCK_015-14a>¶湛水所傷物也
萬物於地卑也害犯至尊之體於道¶違逆論春秋者曾
不知難案雨出於山流入於川湛¶水之類山川是矣大
水之災不攻山川社土也五行¶之性水土不同以水為
害而攻土土勝水攻社之義¶母乃如今世工匠之用椎
鑿也以椎擊鑿令鑿穿木¶今儻攻土令厭水乎且夫攻
<pb:KR3j0080_WYG_015-17a>
社之義以為攻陰之類¶也甲為盜賊傷害人民甲在不
亡舎甲而攻乙之家¶耐止甲乎今雨者水也水在不自
攻水而乃攻社案¶天將雨山先出雲雲積為雨雨流為
水然則山者父¶母水者子弟也重罪刑及族屬罪父母
子弟乎罪其<md:KR3j0080_SBCK_015-14b>¶朋徒也計山水與社俱為雨類也孰為親
者社土也¶五行異氣相去遠殷太戊桑穀俱生或曰高
宗恐駭¶側身行道思索先王之政興滅國繼絶世舉逸
民明¶養老之義桑穀消亡享國長久此說者春秋所共
<pb:KR3j0080_WYG_015-17b>
聞¶也水災與桑穀之變何以異殷王改政春秋攻社道¶
相違反行之何從周成王之時天下雷雨偃禾㧞木¶為
害大矣成王開金縢之書求索行事得周公之功執¶書以
泣遏雨止風反禾大木復起大雨久湛其實一¶也成王
改過春秋攻社兩經二義行之如何月令之¶家蟲食穀
稼取蟲所類象之吏笞擊僇辱以滅其變<md:KR3j0080_SBCK_015-15a>¶實論者謂之
未必真是然而為之厭合人意今致雨¶者政也吏也不
變其政不罪其吏而徒攻社何能復¶塞茍以為當攻其
<pb:KR3j0080_WYG_015-18a>
類衆陰之精月也方諸郷月水自¶下來月離于畢出房
北道希有不雨月中之獸兔蟾¶蜍也其類在地螺與蚄
也月毁於天螺蚄陷缺同類¶明矣雨久不霽攻陰之類
冝捕斬兔蟾蜍椎破螺蚄¶為其得實蝗蟲時至或飛或
集所集之地穀草枯索¶吏卒部民塹道作塪榜驅内於
塹塪杷蝗積聚以千¶斛數正攻蝗之身蝗猶不止況徒
攻陰之類雨安肯¶霽尚書大傳曰煙氛郊社不脩山川
不祝風雨不時<md:KR3j0080_SBCK_015-15b>¶霜雪不降責於天公臣多弑主㜸多殺
<pb:KR3j0080_WYG_015-18b>
宗五品不訓¶責於人公城郭不繕溝池不脩水泉不隆
水為民害¶責於地公王者三公各有所主諸侯卿大夫
各有分¶職大水不責卿大夫而擊皷攻社何知不然魯
國失¶禮孔子作經表以為戒也公羊高不能實董仲舒
不¶能定故攻社之義至今復行之使高尚生仲舒未死¶
將難之曰久雨湛水溢誰致之者使人君也冝改政¶易
行以復塞之如人臣也冝罪其人以過解天如非¶君臣
陰陽之氣偶時運也擊鼓攻社而何救止春秋¶說曰人
<pb:KR3j0080_WYG_015-19a>
君亢陽致旱沈溺致水夫如是旱則為沈溺<md:KR3j0080_SBCK_015-16a>¶之行水則
為亢陽之操何乃攻社攻社不解朱絲縈¶之亦復未曉
說者以為社陰朱陽也水陰也以陽色¶縈之助鼓為救
夫大山失火灌以壅水衆知不能救¶之者何也火盛水
少熱不能勝也今國湛水猶大山¶失火也以若繩之絲
縈社為救猶以壅水灌大山也¶原天心以人意狀天治
以人事人相攻擊氣不相兼¶兵不相負不能取勝今一
國水使真欲攻陽以絶其¶氣悉發國人操刀把杖以擊
<pb:KR3j0080_WYG_015-19b>
之若歳終逐疫然后為¶可楚漢之際六國之時兵革戰
攻力彊則勝弱劣則¶負攻社一人擊鼓無兵革之威安
能救雨夫一暘一<md:KR3j0080_SBCK_015-16b>¶雨猶一晝一夜也其遭若堯湯之水
旱猶一冬一夏¶也如或欲以人事祭祀復塞其變冬求
為夏夜求為¶晝也何以效之久雨不霽試使人君高枕
安臥雨猶¶自止止久至於大旱試使人君高枕安臥旱
猶自雨¶何則暘極反陰陰極反暘故夫天地之有湛也
何以¶知不如人之有水病也其有旱也何以知不如人
<pb:KR3j0080_WYG_015-20a>
有¶癉疾也禱請求福終不能愈變操易行終不能救使¶
醫食藥兾可得愈命盡期至醫藥無效堯遭洪水春¶秋
之大水也聖君知之不禱於神不改乎政使禹治¶之百
川東流夫堯之使禹治水猶病水者之使醫也<md:KR3j0080_SBCK_015-17a>¶然則堯
之洪水天地之水病也禹之治水洪水之良¶醫也説者
何以易之攻社之義於事不得雨不霽祭¶女媧於禮何
見伏羲女媧俱聖者也舎伏羲而祭女¶媧春秋不言董
仲舒之議其故何哉夫春秋經但言¶鼓豈言攻哉說者
<pb:KR3j0080_WYG_015-20b>
見有鼓文則言攻矣夫鼓未必為¶攻說者用意異也季
氏富於周公而求也為之聚斂¶而附益之孔子曰非吾
徒也小子鳴鼓攻之可也攻¶者責也責讓之也六國兵
革相攻不得難此此又非¶也以卑而責尊為逆矣或據
天責之也王者母事地¶母有過子可據父以責之乎下
之於上冝言諫若事<md:KR3j0080_SBCK_015-17b>¶臣子之禮也責讓上之禮也乖違
禮意行之如何夫¶禮以鼓助號呼明聲響也古者人君
將出撞鐘擊鼓¶故警戒下也必以伐鼓為攻此社此則
<pb:KR3j0080_WYG_015-21a>
鐘聲鼓鳴攻¶擊上也大水用鼔或時再告社陰之太盛
雨湛不霽¶陰盛陽㣲非道之冝口祝不副以鼓自助與
日食鼓¶用牲于社同一義也俱為告急彰陰盛也事大
而急¶者用鐘鼓小而緩者用鈴&KR2523;彰事告急助口氣也
大¶道難知大水久湛假令政治所致猶先告急乃斯政¶
行盜賊之發與此同操盜賊亦政所致比求闕失猶¶先
發告鼓用牲于社發覺之也社者衆陰之長故伐<md:KR3j0080_SBCK_015-18a>¶鼓使
社知之說鼓者以為攻之故攻毋逆義之難縁¶此而至
<pb:KR3j0080_WYG_015-21b>
今言告以陰盛陽㣲攻尊之難奚從來哉且¶告冝於用
牲用牲不冝於攻告事用牲禮也攻之用¶牲於禮何見
朱絲如繩示在暘也暘氣實㣲故用物¶㣲也投一寸之
鍼布一丸之艾於血脉之蹊篤病有¶瘳朱絲如一寸之
鍼一丸之艾也吳攻破楚昭王亡¶走申包胥間步赴秦
哭泣求救卒得助兵却吳而存¶楚擊鼓之人伐如何耳
使誠若申包胥一人擊得假¶令一人擊鼓將耐令社與
秦王同感以土勝水之威¶却止雲雨雲雨氣得與吳同
<pb:KR3j0080_WYG_015-22a>
恐消散入山百姓被害<md:KR3j0080_SBCK_015-18b>¶者得䝉霽晏有楚國之安矣迅
雷風烈君子必變雖¶夜必興衣冠而坐懼威變異也夫
水旱猶雷風也雖¶運氣無妄欲令人君高枕幄臥(幄字/一本)
(作/据)以俟其時無¶惻怛憂民之心堯不用牲或時上世質
也倉頡作書¶奚仲作車可以前代之時無書車之事非
後世為之¶乎時同作殊事乃可難異世易俗相非如何
俗圖畫¶女媧之象為婦人之形又其號曰女仲舒之意
殆謂¶女媧古婦人帝王者也男陽而女陰陰氣為害故
<pb:KR3j0080_WYG_015-22b>
祭¶女媧求福祐也傳又言共工與顓頊爭為天子不勝¶
怒而觸不周之山使天柱折地維絶女媧消煉五色<md:KR3j0080_SBCK_015-19a>¶石
以補蒼天斷鼇之足以立四極仲舒之祭女媧殆¶見此
傳也本有補蒼天立四極之神天氣不和陽道¶不勝儻
女媧以精神助聖王止雨湛乎¶
　
　
　論衡卷十五
