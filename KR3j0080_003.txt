# -*- mode: mandoku-view -*-
#+TITLE: 論衡
#+DATE: 2015-09-23 10:12:51
#+PROPERTY: JUAN 3

¶
<md:KR3j0080_SBCK_003-1a>¶
<pb:KR3j0080_WYG_003-1a>
欽定四庫全書
　論衡卷三
　　　　　　　　　　　　　漢　王充¶　撰
　　　偶㑹篇　　　　　　骨相篇¶
　　　初稟篇　　　　　　本性篇¶
　　　物勢篇　　　　　　怪竒篇¶
　　偶㑹篇¶
命吉凶之主也自然之道適偶之數非有他氣旁物¶厭
<pb:KR3j0080_WYG_003-1b>
勝感動使之然也世謂子胥伏劔屈原自沈子蘭¶宰嚭
誣讒呉楚之君寃殺之也偶二子命當絶子蘭¶宰嚭適
爲讒而懐王夫差適信姦也君適不明臣適¶爲讒二子
之命偶自不長二偶三合似若有之其實<md:KR3j0080_SBCK_003-1b>¶自然非他爲
也夏殷之朝適窮桀紂之惡適稔商周¶之數適起湯武
之德適豐闗龍逢殺箕子比干囚死¶當桀紂惡盛之時
亦二子命訖之期也任伊尹之言¶納吕望之議湯武且
興之㑹亦二臣當用之際也人¶臣命有吉凶賢不肖之
<pb:KR3j0080_WYG_003-2a>
主與之相逢文玉時當昌吕¶望命當貴髙宗治當平傅
説徳當遂非文王髙宗爲¶二臣生吕望傅説爲兩君出
也君明臣賢光曜相察¶上脩下治度數相得顔淵死子
曰天喪予子路死子¶曰天祝予孔子自傷之辭非實然
之道也孔子命不¶王二子壽不長也不王不長所稟不
同度數並放適<md:KR3j0080_SBCK_003-2a>¶相應也二龍之祅當效周厲適闓櫝褒
姒當喪周國¶幽王稟性偶惡非二龍使厲王發孽褒姒
令幽王愚¶惑也遭逢㑹遇自相得也僮謡之語當驗鬬
<pb:KR3j0080_WYG_003-2b>
雞之變¶適生鸜鵒之占當應魯昭之惡適成非僮謡致
鬬競¶鸜鵒招君惡也期數自至人行偶合也堯命當禪
舜¶丹朱爲無道虞統當傳夏商均行不軌非舜禹當得¶
天下能使二子惡也美惡是非適相逢也火星與昴¶星
出入昴星低時火星出昴星見時火星伏非火之¶性厭
服昴也時偶不並度轉乖也正月建寅斗魁破¶申非寅
建使申破也轉運之衡偶自應也父殁而子<md:KR3j0080_SBCK_003-2b>¶嗣姑殁而
婦代非子婦嗣代使父姑終殁也老少年¶次自相承也
<pb:KR3j0080_WYG_003-3a>
世謂秋氣擊殺榖草榖草不任凋傷而¶死此言失實夫
物以春生夏長秋而熟老適自枯死¶隂氣適盛與之㑹
遇何以驗之物有秋不死者生性¶未極也人生百嵗而
終物生一嵗而死死謂隂氣殺¶之人終觸何氣而亡論
者猶或謂鬼喪之夫人終鬼¶來物死寒至皆適遭也人
終見鬼或見鬼而不死物¶死觸寒或觸寒而不枯壊屋
所&KR0953;崩崖所墜非屋精¶崖氣殺此人也屋老崖沮命凶
之人遭㞐適履月毁¶於天螺消於淵風從虎雲從龍同
<pb:KR3j0080_WYG_003-3b>
類通氣性相感動<md:KR3j0080_SBCK_003-3a>¶若夫物事相遭吉凶同時偶適相遇
非氣感也殺人¶者罪至大辟殺者罪當重死者命當盡也
故害氣下降¶囚命先中聖王德施厚禄先逢是故德令
降於殿堂¶命長之囚出於牢中天非爲囚未當死使聖
王出德¶令也聖王適下赦拘囚適當免死猶人以夜卧
晝起¶矣夜日光盡不可以作人力亦倦欲壹休息晝日
光¶明人卧亦覺力亦復足非天以日作之以夜息之也¶
作與日相應息與夜相得也鴈鵠集於㑹稽去避碣¶石
<pb:KR3j0080_WYG_003-4a>
之寒來遭民田之畢蹈履民田啄食草糧糧盡食¶索春
雨適作避熱北去復之碣石象耕靈陵亦如此<md:KR3j0080_SBCK_003-3b>¶焉傳曰
舜葬蒼梧象爲之耕禹葬㑹稽鳥爲之佃失¶事之實虛
妄之言也丈夫有短壽之相娶必得早寡¶之妻早寡之
妻嫁亦遇天折之夫也世曰男女早死¶者夫賊妻妻害
夫非相賊害命自然也使火燃以水¶沃之可謂水賊火
火適自滅水適自覆兩名各自敗¶不為相賊今男女之
早夭非水沃火之比適自滅覆¶之類也賊父之子妨兄
<pb:KR3j0080_WYG_003-4b>
之弟與此同召同宅而處氣¶相加凌羸瘠消單至於死亡
可謂相賊或客死千里¶之外兵燒厭溺氣不相犯相賊
如何王莽姑正君¶許嫁二夫二夫死當適趙而王薨氣
未相加遥賊三<md:KR3j0080_SBCK_003-4a>¶家何其痛也黄次公取鄰巫之女卜謂
女相貴故次公¶位至丞相其實不然次公當貴行與女
㑹女亦自尊¶故入次公門偶適然自相遭遇時也無禄
之人商而¶無盈農而無播非其性賊貨而命妨䅽也命
貧居無¶利之貨禄惡殖不滋之䅽也世謂宅有吉凶徙
<pb:KR3j0080_WYG_003-5a>
有歳¶月實事則不然天道難知假令有命凶之人當衰
之¶家治宅適得不吉之地移徙適觸歳月之忌一家犯¶
忌口以十數坐而死者必禄衰命泊之人也推此以¶論
仕宦進退遷徙可復見也時適當退君用讒口時¶適當
起賢人薦已故仕且得官也君子輔善且失位<md:KR3j0080_SBCK_003-4b>¶也小人
毁竒公伯寮愬子路於季孫孔子稱命魯人¶臧倉讒孟
子於平公孟子言天道未當行與讒相遇天¶未與已惡人
用口故孔子稱命不怨公伯寮孟子言¶天不尤臧倉誠
<pb:KR3j0080_WYG_003-5b>
知時命當自然也推此以論人君治¶道功化可復言也
命當貴時適平期當亂禄遭衰治¶亂成敗之時與人興
衰吉凶適相遭遇因此論聖賢¶迭起猶此類也聖主龍
興於倉卒良輔超㧞於際㑹¶世謂韓信張良輔助漢王
故秦滅漢興髙祖得王夫¶髙祖命當自王信良之輩時
當自興兩相遭遇若故¶相求是故髙祖起於豐沛豐沛
子弟相多富貴非天<md:KR3j0080_SBCK_003-5a>¶以子弟助髙祖也命相小大適相
應也趙簡子廢太¶子伯魯立庶子無恤無恤適賢命亦
<pb:KR3j0080_WYG_003-6a>
當君趙也世謂¶伯魯不肖不如無恤伯魯命當賤知慮
多冺亂也韓¶生仕至太傅世謂賴倪寛實謂不然太傅
當貴適與¶倪寛遇也趙武藏於袴中終日不啼非或掩
其口閼¶其聲也命時當生睡卧適出也故軍功之侯必
斬兵¶死之頭冨家之商必奪貧室之財削土免侯罷退
令¶相罪法明白禄秩適極故厲氣所中必加命短之人¶
凶歳所著必饑虚耗之家矣¶
　　骨相篇<md:KR3j0080_SBCK_003-5b>¶
<pb:KR3j0080_WYG_003-6b>
人曰命難知命甚易知知之何用用之骨體人命稟¶於
天則有表候於體察表候以知命猶察斗斛以知¶容矣
表候者骨法之謂也傳言黄帝龍顔顓頊戴午¶帝嚳駢
齒堯眉八彩舜目重瞳禹耳三漏湯臂再肘¶文王四乳
武王望陽周公背僂臯陶馬口孔子反羽¶斯十二聖者
皆在帝王之位或輔主憂世世所共聞¶儒所共説在經
傳者較著可信若夫短書俗記竹帛¶𦙍文非儒者所見
衆多非一蒼頡四目爲黄帝史晉¶公子重耳仳脇爲諸
<pb:KR3j0080_WYG_003-7a>
侯覇蘇秦骨鼻爲六國相張儀¶仳脇亦相秦魏項羽重
瞳云虞舜之後與髙祖分王<md:KR3j0080_SBCK_003-6a>¶天下陳平貧而飲食不足
貎體佼好而衆人怪之曰¶平何食而肥及韓信爲滕公
所鑒免於鈇質亦以面¶狀有異面狀肥佼亦一相也髙
祖隆凖龍顔美鬚左¶股有七十二黑子單父吕公善相
見髙祖狀貎竒之¶因以其女妻髙祖吕后是也卒生孝
惠帝魯元公主¶髙祖爲泗上亭長當去歸之田與吕后
及兩子居田¶有一老公過請飲因相吕后曰夫人天下
<pb:KR3j0080_WYG_003-7b>
貴人也令¶相兩子見孝惠曰夫人所以貴者乃此男也
相魯元¶曰皆貴老公去髙祖從外來吕后言於髙祖髙
祖追¶及老公止使自相老公曰鄉者夫人嬰兒相皆似
君<md:KR3j0080_SBCK_003-6b>¶君相貴不可言也後髙祖得天下如老公言推此以¶
况一室之人皆有富貴之相矣類同氣鈞性體法相¶固
自相似異氣殊類亦兩相遇冨貴之男娶得冨貴¶之妻
女亦得冨貴之男夫二相不鈞而相遇則有立¶死若未
相適有豫亡之禍也王莽姑正君許嫁至期¶當行時夫
<pb:KR3j0080_WYG_003-8a>
輙死如此者再乃獻之趙王趙王未取又¶薨清河南宫大
有與正君父穉君善者遇相君曰貴¶爲天下母是時宣
帝世元帝爲太子穉君乃因魏郡¶都尉納之太子太子
幸之生子君上宣帝崩太子立¶正君爲皇后君上爲太
子元帝崩太子立是爲成帝<md:KR3j0080_SBCK_003-7a>¶正君爲皇太后竟爲天下
母夫正君之相當爲天下¶母而前所許二家及趙王爲
無天下父之相故未行¶而二夫死趙王薨是則二夫趙
王無帝王大命而正¶君不當與三家相遇之驗也丞相
<pb:KR3j0080_WYG_003-8b>
黄次公故爲陽夏¶游徼與善相者同車俱行見一婦人
年十七八相者¶指之曰此婦人當大富貴爲封侯者夫
人次公止車¶審視之相者曰令此婦人不富貴卜書不
用也次公¶問之乃其旁里人巫家子也即娶以爲妻其
後次公¶果大富貴位至丞相封爲列侯夫次公富貴婦
人當¶配之故果相遇遂俱富貴使次公命賤不得婦人
爲<md:KR3j0080_SBCK_003-7b>¶偶不宜爲夫婦之時則有二夫趙王之禍夫舉家皆¶
富貴之命然後乃任富貴之事骨法形體有不應者¶則
<pb:KR3j0080_WYG_003-9a>
必别離死亡不得乆享介福故冨貴之家役使奴¶僮育
養牛馬必有與衆不同者矣僮奴則有不死亡¶之相牛
馬則有數字乳之性田則有種孳速熟之榖¶商則有居
善疾售之貨是故知命之人見富貴於貧¶賤睹貧賤於
富貴案骨節之法察皮膚之理以審人¶之性命無不應
者趙簡子使姑布子卿相諸子莫吉¶至翟婢之子無恤
而以爲貴無恤最賢又有貴相簡¶子後廢太子而立無
恤卒爲諸侯襄子是矣相工相<md:KR3j0080_SBCK_003-8a>¶黥布當先刑而乃王後
<pb:KR3j0080_WYG_003-9b>
竟被刑乃封王衛青父鄭季¶與陽信公主家僮衛媪通
生青在建章宫時鉗徒相¶之曰貴至封侯青曰人奴之
道得不笞罵足矣安敢¶望封侯其後青爲軍吏戰數有
功超封増官遂爲大¶將軍封爲萬户侯周亞夫未封侯
之時許負相之曰¶君後三歳而入將相持(一有/重字)國秉貴
重矣於人臣無¶兩其後九歳而君餓死亞夫笑曰臣之
兄已代侯矣¶有如父卒子當代亞夫何説侯乎然既已
貴如負言¶又何説餓死指示我許負指其口有縱理入
<pb:KR3j0080_WYG_003-10a>
口曰此¶餓死法也居三歳其兄綘侯勝有罪文帝擇綘
侯子<md:KR3j0080_SBCK_003-8b>¶賢者推亞夫廼封條侯續絳侯後文帝之後六年
匈¶奴入邊乃以亞夫爲將軍至景帝之時亞夫爲丞相¶
後以疾免其子爲亞夫買工官尚方甲盾五百被可¶以
爲葬者取庸苦之不與錢庸知其盗買官器怨而¶上告
其子景帝下吏責問因不食五日嘔血而死當¶鄧通之
事文帝也貴在公卿之上賞賜億萬與上齊¶體相工相
之曰當貧賤餓死文帝崩景帝立通有盗¶鑄錢之罪景
<pb:KR3j0080_WYG_003-10b>
帝考驗通亡寄死人家不名一錢韓太¶傅爲諸生時(一/有)
(日之/丙字)借相工五十錢與之俱入璧雍¶之中相璧雍弟子
誰當貴者相工指倪寛曰彼生當<md:KR3j0080_SBCK_003-9a>¶貴秩至三公韓生謝
遣相工通刺倪寛結膠漆之交¶盡筋力之敬徙舍從寛
深自附納之寛嘗甚病韓生¶養視如僕狀恩深踰於骨
肉後名聞於天下倪寛位¶至御史大夫州郡承㫖召請擢
用舉在本朝遂至太¶傅夫鉗徒許負及相鄧通倪寛之
工可謂知命之工¶矣故知命之工察骨體之證睹冨貴
<pb:KR3j0080_WYG_003-11a>
貧賤猶人見盤¶盂之器知所設用也善器必用貴人惡
器必施賤者¶尊鼎不在陪厠之側匏𤓰不在堂殿之上
明矣冨貴¶之骨不遇貧賤之苦貧賤之相不遭富貴之
樂亦猶¶此也器之盛物有斗石之量猶人爵有髙下之
差也<md:KR3j0080_SBCK_003-9b>¶器過其量物溢棄遺爵過其差死亡不存論命者
如¶比之於器以察骨體之法則命在於身形定矣非徒¶
冨貴貧賤有骨體也而操行清濁亦有法理貴賤貧¶富
命也操行清濁性也非徒命有骨法性亦有骨法¶惟知
<pb:KR3j0080_WYG_003-11b>
命有明相莫知性有骨法此見命之表證不見¶性之符
驗也范蠡去越自齊遺大夫種書曰飛鳥盡¶良弓藏狡
兎死走狗烹越王爲人長頸鳥喙可與共¶患難不可與
共榮樂子何不去大夫種不能去稱病¶不朝賜劔而死
大梁人尉繚説秦始皇以并天下之¶計始皇從其䇿與
之亢禮衣服飲食與之齊同繚曰<md:KR3j0080_SBCK_003-10a>¶秦王爲人隆凖長目
鷙膺豺聲少恩虎視狼心居約¶易以下人得志亦輕視
人我布衣也然見我常身自¶下我誠使秦王須得志天
<pb:KR3j0080_WYG_003-12a>
下皆爲虜矣不可與交游¶乃亡去故范蠡尉繚見性行
之證而以定處來事之¶實實有其效如其法相由此言
之性命繋於形體明¶矣以尺書所載世所共見准况古
今不聞者必衆多¶非一皆有其實稟氣於天立形於地
察在地之形以¶知在天之命莫不得其實也有傳孔子
相澹臺子羽¶唐舉占蔡澤不驗之文此失之不審何隱
匿微妙之¶表也相或在内或在外或在形體或在聲氣
察外者<md:KR3j0080_SBCK_003-10b>¶遺其内在形體者亡其聲氣孔子適鄭與弟子
<pb:KR3j0080_WYG_003-12b>
相失¶孔子獨立鄭東門鄭人或問子貢曰東門有人其
頭¶似堯其項若臯陶肩類子産然自腰以下不及禹三¶
寸傫傫若喪家之狗子貢以告孔子孔子欣然笑曰¶形
狀未也如喪家狗然哉然哉夫孔子之相鄭人失¶其實
鄭人不明法術淺也孔子之失子羽唐舉惑於¶蔡澤猶
鄭人相孔子不能具見形狀之實也以貎取¶人失於子
羽以言取人失於宰予也¶
　　初稟篇
<pb:KR3j0080_WYG_003-13a>
人生性命當冨貴者初稟自然之氣養育長大冨貴<md:KR3j0080_SBCK_003-11a>¶之
命效矣文王得赤雀武王得白魚赤烏儒者論之¶以爲
雀則文王受命魚烏則武王受命文武受命於¶天天用
雀與魚烏命授之也天用赤雀命文王文王¶不受天復
用魚烏命武王也若此者謂本無命於天¶脩已行善善
行聞天天乃授以帝王之命也故雀與¶魚烏天使爲王
之命也王所奉以行誅者也如實論¶之非命也命謂初
所稟得而生也人生受性則受命¶矣性命俱稟同時並
<pb:KR3j0080_WYG_003-13b>
得非先稟性後乃受命也何以¶明之棄事堯爲司馬居
稷官故爲后稷曽孫公劉居¶邰後徙居邠後孫古公亶
甫三子太伯仲雍季歴季<md:KR3j0080_SBCK_003-11b>¶歴生文王昌昌在襁褓之中
聖瑞見矣故古公曰我¶世當有興者其在昌乎於是太
伯知之乃辭之呉文¶身斷髪以讓王季文王受命謂此
時也天命在人本¶矣太王古公見之早也此猶爲末文
王在母身之中¶已受命也王者一受命内以爲性外以
爲體體者面¶輔骨法生而稟之吏秩百石以上王侯以
<pb:KR3j0080_WYG_003-14a>
下郎將大¶夫以至元士外及刺史太守居禄秩之吏稟
富貴之¶命生而有表見於面故許負姑布子卿輙見其
驗仕¶者隨秩遷轉遷轉之人或至公卿命禄尊貴位望
髙¶大王者尊貴之率髙大之最也生有髙大之命其時<md:KR3j0080_SBCK_003-12a>¶身有尊貴之竒古公知之見四乳之怪也夫四乳聖¶人
證也在母身中稟天聖命豈長大之後脩行道德¶四乳
乃生以四乳論望羊亦知爲胎之時已受之矣¶劉媪息
於大澤夢與神遇遂生髙祖此時已受命也¶光武生於
<pb:KR3j0080_WYG_003-14b>
濟陽宫夜半無火内中光明軍下卒蘇永¶謂公曹史充
蘭曰此吉事也毋多言此時已受命獨¶謂文王武王得
赤雀魚烏乃受命非也上天壹命王¶者乃興不復更命
也得冨貴大命自起王矣何以驗¶之冨貴之翁貲累千
金生有冨骨治生積貨至於年¶老成爲冨翁矣夫王者
天下之翁也稟命定於身中<md:KR3j0080_SBCK_003-12b>¶猶鳥之别雄雌於卵殻之
中也卵殻孕而雌雄生日¶月至而骨節彊彊則雄自率
將雌雄非生長之後或¶教使爲雄然後乃敢將雌此氣
<pb:KR3j0080_WYG_003-15a>
性剛彊自爲之矣夫¶王者天下之雄也其命當王王命
定於懐姙猶富貴¶骨生有鳥雄卵成也非唯人鳥也萬
物皆然草木生¶於實核出土爲栽蘖稍生莖葉成爲長
短巨細皆由¶實核王者長巨之最也朱草之莖如鍼紫
芝之栽如¶豆成爲瑞矣王者稟氣而生亦猶此也或曰
王者生¶稟天命及其將王天復命之猶公卿以下詔書
封拜¶乃敢即位赤雀魚烏上天封拜之命也天道人事
有<md:KR3j0080_SBCK_003-13a>¶相命使之義自然無爲天之道也命文以赤雀武以
<pb:KR3j0080_WYG_003-15b>
白魚是有爲也管仲與鮑叔分財取多鮑叔不與管¶仲
不求内有以相知視彼猶我取之不疑聖人起王¶猶管
之取財也朋友彼我無有授與之義上天自然¶有命使
之驗是則天道有爲朋友自然也當漢祖斬¶大虵之時
誰使斬者豈有天道先至而乃敢斬之哉¶勇氣奮發性
自然也夫斬大虵誅秦殺項同一實也¶周之文武受命
伐殷亦一義也髙祖不受命使之將¶獨謂文武受雀魚
之命誤矣難曰康叔之誥曰怙冐聞¶于上帝帝休天乃大
<pb:KR3j0080_WYG_003-16a>
命文王如無命史經何爲言天<md:KR3j0080_SBCK_003-13b>¶乃大命文王所謂大命
者非天乃命文王也聖人動¶作天命之意也與天合同
若天使之矣書方激勸康¶叔勉使爲善故言文王行道
上聞於天天乃大命之¶也詩曰乃眷西顧此惟予度與
此同義天無頭面眷¶顧如何人有顧睨以人傚天事易
見故曰眷顧天乃¶大命文王眷顧之義實天不命也何
以驗之夫大人¶與天地合其德與日月合其明與四時
合其序與鬼¶神合其吉凶先天而天不違後天而奉天
<pb:KR3j0080_WYG_003-16b>
時如必須¶天有命乃以從事安得先天而後天乎以其
不待天¶命直以心發故有先天後天之勤言合天時故
有不<md:KR3j0080_SBCK_003-14a>¶違奉天之文論語曰大哉堯之爲君唯天爲大唯
堯¶則之王者則天不違奉天之義也推自然之性與天¶
合同是則所謂大命文王也自文王意文王自爲非¶天
驅赤雀使告文王云當爲王乃敢起也然則文王¶赤雀
及武王白魚非天之命昌熾祐也吉人舉事無¶不利者
人徒不召而至瑞物不招而來黯然諧合若¶或使之出
<pb:KR3j0080_WYG_003-17a>
門聞告顧睨見善自然道也文王當興赤¶雀適來魚躍
烏飛武王偶見非天使雀至白魚來也¶吉物動飛而聖
遇也白魚入於王舟王陽曰偶適也¶光禄大夫劉琨前
爲𢎞農太守虎渡河光武皇帝曰<md:KR3j0080_SBCK_003-14b>¶偶適自然非或使之
也故夫王陽之言適光武之曰¶偶可謂合於自然也¶
　　本性篇¶
情性者人治之本禮樂所由生也故原情性之極禮¶爲
之防樂爲之節性有卑謙辭讓故制禮以適其宜¶情有
<pb:KR3j0080_WYG_003-17b>
好惡喜怒哀樂故作樂以通其敬禮所以制樂¶所爲作
者情與性也昔儒舊生著作篇章莫不論説¶莫能實定
周人世碩以爲人性有善有惡舉人之善¶性養而致之
則善長(一有無/固字)性惡養而致之則惡長¶如此則(一有/情字)性
各有隂陽善惡在所養焉故世子作<md:KR3j0080_SBCK_003-15a>¶養書一篇宓子賤
漆雕開公孫尼子之徒亦論情性¶與世子相出入皆言
性有善有惡孟子作性善之篇¶以爲人性皆善及其不
善物亂之也謂人生於天地¶皆稟善性長大與物交接
<pb:KR3j0080_WYG_003-18a>
者(一冇/欲字)放縱悖亂不善日¶以生矣若孟子之言人㓜小
之時無有不善也㣲子¶曰我舊云孩子王子不出紂爲
孩子之時㣲子睹其¶不善之性性惡不出衆庻長大爲
亂不變故云也羊¶舌食我初生之時叔姬視之及堂聞
其啼聲而還曰¶其聲豺狼之聲也野心無親非是莫滅
羊舌氏遂不¶肯見及長(一有/與字)祁勝爲亂食我與焉國人
殺食我羊<md:KR3j0080_SBCK_003-15b>¶舌氏由是滅矣紂之惡在孩子之時食我之
亂見始¶生之聲孩子始生未與物接誰令悖者丹朱生
<pb:KR3j0080_WYG_003-18b>
於唐¶宫商均生於虞室唐虞之時可比屋而封所與接
者¶必多善矣二帝之旁必多賢也然而丹朱慠商均虐¶
並失帝統歴世爲戒且孟子相人以眸子焉心清而¶眸
子瞭心濁而眸子眊人生目輙眊瞭眊瞭稟之於¶天不
同氣也非㓜小之時瞭長大與人接乃更眊也¶性本自
然善惡有質孟子之言情性未爲實也然而¶性善之論
亦有所縁或仁或義性術乖也動作趨翔¶性識詭也面
色或白或黑身形或長或短至老極死<md:KR3j0080_SBCK_003-16a>¶不可變易天性
<pb:KR3j0080_WYG_003-19a>
然也皆知水土物器形性不同而莫¶知善惡稟之異也
(一有告/子曰字)一歳嬰兒無争奪之心長¶大之後或漸利色狂
心悖行由此生也告子與孟子¶同時其論性無善惡之
分譬之湍水决之東則東决¶之西則西夫水無分於東
西猶人無分於善惡也夫¶告子之言謂人之性與水同
也使性若水可以水喻¶性猶金之爲金木之爲木也人
善因善惡亦因惡初¶稟天然之姿受純壹之質故生而
兆見善惡可察無¶分於善惡可推移者謂中人也不善
<pb:KR3j0080_WYG_003-19b>
不惡須教成者¶也故孔子曰中人以上可以語上也中
人以下不可<md:KR3j0080_SBCK_003-16b>¶以語上也告子之以决水喻者徒謂中人
不指極善¶極惡也孔子曰性相近也習相逺也夫中人
之性在¶所習焉習善而爲善習惡而爲惡也至於極善
極惡¶非復在習故孔子曰惟上智與下愚不移性有善
不¶善聖化賢教不能復移易也孔子道德之祖諸子之¶
中最卓者也而曰上智下愚不移故知告子之言未¶得
實也夫告子之言亦有縁也詩曰彼妺之子何以¶與之
<pb:KR3j0080_WYG_003-20a>
其傳曰譬猶練絲染之藍則青染之朱則赤夫¶決水使
之東西猶染絲令之青赤也丹朱商均已染¶於唐虞之
化矣然而丹朱慠而商均虐者至惡之質<md:KR3j0080_SBCK_003-17a>¶不受藍朱變
也孫卿有反孟子作性惡之篇以爲人¶性惡其善者僞
也性惡者以爲人生皆得惡性也僞¶者長大之後勉使
爲善也若孫卿之言人㓜小無有¶善也稷爲兒以種樹
爲戯孔子能行以爼豆爲弄石¶生而堅蘭生而香稟善
氣長大就成故種樹之戯爲¶唐司馬俎豆之弄爲周聖
<pb:KR3j0080_WYG_003-20b>
師稟蘭石之性故有堅香¶之驗夫孫卿之言未爲得實
然而性惡之言有縁也¶一歳嬰兒無推讓之心見食號
欲食之睹好啼欲玩¶之長大之後禁情割欲勉厲爲善
矣劉子政非之曰¶如此則天無氣也隂陽善惡不相當
則人之爲善安<md:KR3j0080_SBCK_003-17b>¶從生陸賈曰天地生人也以禮義之性
人能察己所¶以受命則順順之謂道夫陸賈知人禮義
爲性人亦¶能察己所以受命性善者不待察而自善性
惡者雖¶能察之猶背禮畔義義挹於善不能爲也故貪
<pb:KR3j0080_WYG_003-21a>
者能¶言亷亂者能言治盗跖非人之竊也莊蹻刺人之
濫¶也明能察己口能論賢性惡不爲何益於善陸賈之¶
言未能得實董仲舒覽孫孟之書作情性之説曰天¶之
大經一隂一陽人之大經一情一性性生於陽情¶生於隂
隂氣鄙陽氣仁曰性善者是見其陽也謂惡¶者是見其
隂者也若仲舒之言謂孟子見其陽孫卿<md:KR3j0080_SBCK_003-18a>¶見其隂也處
二家各有見可也不處人情性情性有¶善有惡未也夫
人情性同生於隂陽其生於隂陽有¶渥有泊玉生於石
<pb:KR3j0080_WYG_003-21b>
有純有駮情性於隂陽安能純善¶仲舒之言未能得實
劉子政曰性生而然者也在於¶身而不發情接於物而
然者也出形於外形外則謂¶之陽不發者則謂之隂夫
子政之言謂性在身而不¶發情接於物形出於外故謂
之陽性不發不與物接¶故謂之隂夫如子政之言乃謂情
爲陽性爲隂也不¶據本所生起茍以形出與不發見定
隂陽也必以形¶出爲陽性亦與物接造次必於是顛沛
必於是惻隱<md:KR3j0080_SBCK_003-18b>¶不忍不忍仁之氣也卑謙辭讓性之發也
<pb:KR3j0080_WYG_003-22a>
有與接㑹¶故惻隱卑謙形出於外謂性在内不與物接
恐非其¶實不論性之善惡徒議外内隂陽理難以知且
從子¶政之言以性爲隂情爲陽夫人稟情竟有善惡不
也¶自孟子以下至劉子政鴻儒博生聞見多矣然而論¶
情性竟無定是唯世碩儒公孫尼子之徒頗得其正¶由
此言之事易知道難論也酆文茂記繁如榮華恢¶諧劇
談甘如飴宻未得其實實者人性有善有惡猶¶人才有
高有下也高不可下下不可高謂性無善惡¶是謂人才
<pb:KR3j0080_WYG_003-22b>
無高下也稟性受命同一實也命有貴賤<md:KR3j0080_SBCK_003-19a>¶性有善惡謂
性無善惡是謂人命無貴賤也九州田¶土之性善惡不
均故有黄赤黑之别上中下之差水¶潦不同故有清濁
之流東西南北之趨人稟天地之¶性懐五常之氣或仁
或義性術乖也動作趨翔或重¶或輕性識詭也面色或
白或黑身形或長或短至老¶極死不可變易天性然也
余固以孟軻言人性善者¶中人以上者也孫卿言人性
惡者中人以下者也揚¶雄言人性善惡混者中人也若
<pb:KR3j0080_WYG_003-23a>
反經合道則可以爲¶教盡性之理則未也¶
　　物勢篇<md:KR3j0080_SBCK_003-19b>¶儒者論曰天地故生人此言妄也夫天地合氣人偶¶自
生也猶夫婦合氣子則自生也夫婦合氣非當時¶欲得
生子情欲動而合合而子生矣且夫婦不故生¶子以知
天地不故生人也然則人生於天地也猶魚¶之於淵蟣
虱之於人也因氣而生種類相産萬物生¶天地之間皆
一實也傳曰天地不故生人人偶自生¶若此論事者何
<pb:KR3j0080_WYG_003-23b>
故云天地爲鑪萬物爲銅隂陽爲火¶造化爲工乎案陶
冶者之用火爍銅燔器故爲之也¶而云天地不故生人
人偶自生耳可謂陶冶者不故¶爲器而器偶自成乎夫
比不應事未可謂喻文不稱<md:KR3j0080_SBCK_003-20a>¶實未可謂是也曰是喻人
稟氣不能純一若爍銅之¶下形燔器之得火也非謂天
地生人與陶冶同也興¶喻人皆引人事人事有體不可
斷絶以目視頭頭不¶得不動以手相足足不得不揺目
與頭同形手與足¶同體今夫陶冶者初埏埴作器必模
<pb:KR3j0080_WYG_003-24a>
範爲形故作之¶也燃炭生火必調和鑪竈故爲之也及
銅爍不能皆¶成器燔不能盡善不能故生也夫天不能
故生人則¶其生萬物亦不能故也天地合氣物偶自生
矣夫耕¶耘播種故爲之也及其成與不熟偶自然也何
以驗¶之如天故生萬物當令其相親愛不當令之相賊
害<md:KR3j0080_SBCK_003-20b>¶也或曰五行之氣天生萬物以萬物含五行之氣五¶
行之氣更相賊害曰天自當以一行之氣生萬物令¶之
相親愛不當使五行之氣反使相賊害也或曰欲¶爲之
<pb:KR3j0080_WYG_003-24b>
用故令相賊害賊害相成也故天用五行之氣¶生萬物
人用萬物作萬事不能相制不能相使不相¶賊害不成
爲用金不賊木木不成用火不爍金金不¶成器故諸物
相賊相利含血之蟲相勝服相齧噬相¶啖食者皆五行
氣使之然也曰天生萬物欲令相爲¶用不得不相賊害
也則生虎狼蝮虵及蜂蠆之蟲皆¶賊害人天又欲使人
爲之用耶且一人之身含五行<md:KR3j0080_SBCK_003-21a>¶之氣故一人之行有五
常之操五常五行之道也五¶藏在内五行氣俱如論者
<pb:KR3j0080_WYG_003-25a>
之言含血之蟲懐五行之¶氣輙相賊害一人之身胷懐
五藏自相賊也一人之¶操行義之心自相害也且五行
之氣相賊害含血之¶蟲相勝服其驗何在曰寅木也其
禽虎也戍土也其¶禽犬也丑未亦土也丑禽牛未禽羊
也木勝土故犬¶與牛羊爲虎所服也亥水也其禽豕也
巳火也其禽¶虵也子亦水也其禽䑕也午亦火也其禽
馬也水勝¶火故豕食虵火爲水所害故馬食䑕屎而腹
脹曰審¶如論者之言含血之蟲亦有不相勝之効午馬
<pb:KR3j0080_WYG_003-25b>
也子<md:KR3j0080_SBCK_003-21b>¶䑕也酉鷄也卯兎也水勝火䑕何不逐馬金勝木
鷄¶何不啄兎亥豕也未羊也丑牛也土勝水牛羊何不¶
殺豕巳虵也申猴也火勝金虵何不食獼猴獼猴者¶畏
䑕也囓獼猴者犬也䑕水獼猴金也水不勝金獼¶猴何
故畏䑕也戌土也申猴也土不勝金猴何故畏¶犬東方
木也其星倉龍也西方金也其星白虎也南¶方火也其
星朱鳥也北方水也其星𤣥武也天有四¶星之精降生
四獸之體含血之蟲以四獸爲長四獸¶含五行之氣最
<pb:KR3j0080_WYG_003-26a>
較著案龍虎交不相賊鳥龜㑹不相¶害以四獸驗之以
十二辰之禽效之五行之蟲以氣<md:KR3j0080_SBCK_003-22a>¶性相刻則尤不相應
凡萬物相刻賊含血之蟲則相¶服至於相啖食者自以
齒牙頓利筋力優劣動作巧¶便氣勢勇桀若人之在世
勢不與適力不均等自相¶勝服以力相服則以刃相賊
矣夫人以刃相賊猶物¶以齒角爪牙相觸刺也力强角
利勢烈牙長則能勝¶氣微爪短咮膽小距頓則服畏也
人有勇怯故戰有¶勝負勝者未必受金氣負者未必得
<pb:KR3j0080_WYG_003-26b>
木精也孔子畏¶陽虎郤行流汗陽虎未必色白孔子未
必面青也鷹¶之擊鳩雀鴞之啄鵠鴈未必鷹鴞生於南
方而鳩雀¶鵠鴈産於西方也自是筋力勇怯相勝服也
一堂之<md:KR3j0080_SBCK_003-22b>¶上必有論者一鄉之中必有訟者訟必有曲直
論必¶有是非非而曲者爲負是而直者爲勝亦或辯口
利¶舌辭喻横出爲勝或詘弱綴跲蹥蹇不比者爲負以¶
舌論訟猶是劔㦸鬬也利劔長㦸手足健疾者勝頓¶刀
短矛手足緩留者負夫物之相勝或以筋力或以¶氣勢
<pb:KR3j0080_WYG_003-27a>
或以巧便小有氣勢口足有便則能以小而制¶大大無
骨力角翼不勁則以大而服小鵲食蝟皮博¶勞食虵蝟
虵不便也蚊虻之力不如牛馬牛馬困於¶蚊虻蚊虻乃
有勢也鹿之角足以觸犬獼猴之手足¶以搏䑕然而鹿
制於犬獼猴服於䑕角爪不利也故<md:KR3j0080_SBCK_003-23a>¶十年之牛爲牧䜿
所驅長仭之象爲越僮所鉤無便¶故也故夫得其便也
則以小能勝大無其便也則以¶彊服於羸也¶
　　竒怪篇
<pb:KR3j0080_WYG_003-27b>
儒者稱聖人之生不因人氣更稟精於天禹母吞薏¶苡
而生禹故夏姓曰姒卨母吞燕卵而生卨故殷姓¶曰子
后稷母履大人跡而生后稷故周姓曰姬詩曰¶不坼不
副是生后稷説者又曰禹卨逆生闓母背而¶出后稷順
生不坼不副不感動母體故曰不坼不副¶逆生者子孫
逆死順生者子孫順亡故桀紂誅死赧<md:KR3j0080_SBCK_003-23b>¶王奪邑言之有
頭足故人信其説明事以驗證故人¶然其文䜟書又言
堯母慶都野出赤龍感已遂生堯¶髙祖本紀言劉媪嘗
<pb:KR3j0080_WYG_003-28a>
息大澤之陂夢與神遇是時雷¶電晦冥太公徃視見蛟
龍於上已而有身遂生髙祖¶其言神驗文又明著世儒
學者莫謂不然如實論之¶虛妄言也彼詩言不圻不副
言其不感動母體可也¶言其闓母背而出妄也夫蟬之
生復育也闓背而出¶天之生聖子與復育同道乎兔吮
毫而懐子及其子¶生從口而出案禹母吞薏苡卨母嚥
鷰卵與兎吮毫¶同實也禹卨之母生冝皆從口不當闓
背夫如是闓<md:KR3j0080_SBCK_003-24a>¶背之説竟虛妄也世間血刃死者多未必
<pb:KR3j0080_WYG_003-28b>
其先祖初¶爲人者生時逆也秦失天下閻樂斬胡亥項
羽誅子¶嬰秦之先祖伯翳豈逆生乎如是爲順逆之説
以驗¶三家之祖誤矣且夫薏苡草也燕卵鳥也大人跡
土¶也三者皆形非氣也安能生人説聖者以爲稟天精¶
微之氣故其爲有殊絶之知今三家之生以草以鳥¶以
土可謂精微乎天地之性唯人爲貴則物賤矣今¶貴人
之氣更稟賤物之精安能精微乎夫令鳩雀施¶氣於鴈
鵠終不成子者何也鳩雀之身小鴈鵠之形¶大也今燕
<pb:KR3j0080_WYG_003-29a>
之身不過五寸薏苡之莖不過數尺二女<md:KR3j0080_SBCK_003-24b>¶吞其卵實安
能成七尺之形乎爍一鼎之銅以灌一¶錢之形不能成
一鼎明矣今夫大人天神故其跡巨¶巨跡之人一鼎之
爍銅也姜原之身一錢之形也使¶大人施氣於姜原姜
原之身小安能盡得其精不能¶盡得其精則后稷不能
成人堯髙祖審龍之子子性¶類父龍能乗雲堯與髙祖
亦宜能焉萬物生於土各¶似本種不類土者生不出於
土土徒養育之也母之¶懐子猶土之育物也堯髙祖之
<pb:KR3j0080_WYG_003-29b>
母受龍之施猶土受¶物之播也物生自類本種夫二帝
冝似龍也且夫含¶血之類相與爲牝牡牝牡之會皆見
同類之物精感<md:KR3j0080_SBCK_003-25a>¶欲動乃能授施若夫牡馬見雌牛雄雀
見牝雞不相¶與合者異類故也今龍與人異類何能感
於人而施¶氣或曰夏之衰二龍鬬於庭吐漦於地龍亡
漦在櫝¶而藏之至周幽王發出龍漦化爲元黿入於後
宫與¶處女交遂生褒姒元黿與人異類何以感於處女
而¶施氣乎夫元黿所交非正故褒姒爲禍周國以亡以
<pb:KR3j0080_WYG_003-30a>
非類妄交則有非道妄亂之子今堯髙祖之母不以¶道
接㑹何故二帝賢聖與褒姒異乎或曰趙簡子病¶五日
不知人覺言我之帝所有熊來帝命我射之中¶熊死有
羆來我又射之中羆羆死後問當道之鬼鬼<md:KR3j0080_SBCK_003-25b>¶曰熊羆晉
二卿之先祖也熊羆物也與人異類何以¶施類於人而
爲二卿祖夫簡子所射熊羆二卿祖當¶亡簡子當昌之
秋也簡子見之若寢夢矣空虛之象¶不必有實假令有
之或時熊羆先化爲人乃生二卿¶魯公牛哀病化爲虎
<pb:KR3j0080_WYG_003-30b>
人化為獸亦如獸爲人𤣥黿入¶後宫殆先化爲人天地
之間異類之物相與交接未¶之有也天人同道好惡均
心人不好異類則天亦不¶與通人雖生於天猶蟣虱生
於人也人不好蟣虱天¶無故欲生於人何則異類殊性
情欲不相得也天地¶夫婦也天施氣於地以生物人轉
相生精微爲聖皆<md:KR3j0080_SBCK_003-26a>¶因父氣不更稟取如更稟者爲聖卨
后稷不聖如聖¶人皆當更稟十二聖不皆然也黄帝帝
嚳帝顓頊帝¶舜之母何所受氣文王武王周公孔子之
<pb:KR3j0080_WYG_003-31a>
母何所感¶吞此或時見三家之姓曰姒氏子氏姬氏則因
依放¶空生怪説猶見鼎湖之地而著黄帝升天之説矣
失¶道之意還反其字蒼頡作書與字相連姜原履大人¶
跡跡者基也姓當爲其下土乃爲女旁&KR1203;非基跡之¶字
不合本事疑非實也以周姬况夏殷亦知子之與¶姒非
燕子薏苡也或時禹契后稷之母適欲懐姙遭¶吞薏苡
燕卵履大人跡也世好竒怪古今同情不見<md:KR3j0080_SBCK_003-26b>¶竒怪謂德
不異故因以爲姓世間誠信因以爲然聖¶人重疑因不
<pb:KR3j0080_WYG_003-31b>
復定世士淺論因不復辨儒生是古因¶生其説彼詩言
不坼不副者言后稷之生不感動母¶身也儒生穿鑿因
造禹契逆生之説感於龍夢與神¶遇猶此率也堯髙祖
之母適欲懐姙遭逢雷龍載雲¶雨而行人見其形遂謂
之夢夢與神遇得聖子之象¶也夢見鬼合之非夢與神
遇乎安得其實野出感龍¶及蛟龍居上或堯髙祖受冨
貴之命龍爲吉物遭加¶其上吉祥之瑞受命之證也光
武皇帝産於濟陽宫¶鳯凰集於地嘉禾生於屋聖人之
<pb:KR3j0080_WYG_003-32a>
生竒鳥吉物之爲<md:KR3j0080_SBCK_003-27a>¶瑞應必以竒吉之物見而子生謂之
物之子是則光¶武皇帝嘉禾之精鳯凰之氣歟案帝繫
之篇及三代¶世表禹鮌之子也卨稷皆帝嚳之子其母
皆帝嚳之¶妃也及堯亦嚳之子帝王之妃何爲適草野
古時雖¶質禮已設制帝王之妃何爲浴於水夫如是言
聖人¶更稟氣於天母有感吞者虛妄之言也實者聖人
自¶有種世族仁如文武各有類孔子吹律自知殷後項¶
羽重瞳自知虞舜苖裔也五帝三王皆祖黄帝黄帝¶聖
<pb:KR3j0080_WYG_003-32b>
人本稟貴命故其子孫皆爲帝王帝王之生必有¶怪竒
不見於物則效於夢矣<md:KR3j0080_SBCK_003-27b>¶　
