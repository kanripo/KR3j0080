# -*- mode: mandoku-view -*-
#+TITLE: 論衡
#+DATE: 2015-09-23 10:12:51
#+PROPERTY: LASTPB  <md:KR3j0080_SBCK_010-1a>
#+PROPERTY: JUAN 13

<md:KR3j0080_SBCK_012-17b>¶
<md:KR3j0080_SBCK_013-1a>¶
<pb:KR3j0080_WYG_013-1a>
欽定四庫全書
　論衡卷十三
　　　　　　　　　　　　　漢　王充¶　撰
　　　效力篇　　　　　　别通篇¶
　　　超竒篇¶
　　效力篇¶
程才量知之篇徒言知學未言才力也人有知學則¶有
力矣文吏以理事爲力而儒生以學問爲力或問¶揚子
<pb:KR3j0080_WYG_013-1b>
雲曰力能扛鴻鼎掲華旗知德亦有之乎荅曰¶百人矣
夫知德百人者與彼扛鴻鼎掲華旗者爲料¶敵也夫壯
士力多者扛鼎掲旗儒生力多者博達疏¶通故博達疏
通儒生之力也舉重抜堅壯士之力也<md:KR3j0080_SBCK_013-1b>¶梓材曰彊人有
王開賢厥率化民此言賢人亦壯彊¶於禮義故能開賢
其率化民化民須禮義禮義須文¶章行有餘力則以學
文能學文有力之驗也問曰説¶一經之儒可謂有力者
曰非有力者也陳留龎少都¶每薦諸生之吏常曰王甲
<pb:KR3j0080_WYG_013-2a>
某子才能百人太守非其¶能不荅少都更曰言之尚少
王甲某子才能百萬人¶太守怒曰親吏妄言少都曰文
吏不通一經一文不¶調師一言諸生能説百萬章句非
才知百萬人乎太¶守無以應夫少都之言實也然猶未
也何則諸生能¶傳百萬言不能覽古今守信師法雖辭
説多終不爲<md:KR3j0080_SBCK_013-2a>¶博殷周以前頗載六經儒生所不能説也
秦漢之事¶儒生不見力劣不能覽也周監二代漢監周
秦周秦¶以來儒生不知漢欲觀覽儒生無力使儒生博
<pb:KR3j0080_WYG_013-2b>
觀覽¶則爲文儒文儒者力多於儒生如少都之言文儒
才¶能千萬人矣曾子曰士不可以不𢎞毅任重而道逺¶
仁以爲己任不亦重乎死而後已不亦逺乎由此言¶之
儒者所懷獨已重矣志所欲至獨已逺矣身載重¶任至
於終死不倦不衰力獨多矣夫曾子載於仁而¶儒生載
於學所載不同輕重均也夫一石之重一人¶挈之十石
以上二人不能舉也世多挈一石之任寡<md:KR3j0080_SBCK_013-2b>¶有舉十石之
力儒生所載非徒十石之重也地力盛¶者草木暢茂一
<pb:KR3j0080_WYG_013-3a>
畝之收當中田五畝之分苗田人知¶出榖多者地力盛
不知出文多者才知茂失事理之¶實矣夫文儒之力過
於儒生况文吏乎能舉賢薦士¶世謂之多力也然能舉
賢薦士上書日記也能上書¶日記者文儒也文儒非必
諸生也賢達用文則是矣¶谷子雲唐子髙章奏百上筆
有餘力極言不諱文不¶折乏非夫才知之人不能爲也
孔子周世多力之人¶也作春秋刪五經祕書微文無所
不定山大者雲多¶泰山不崇朝而徧雨天下夫然則賢
<pb:KR3j0080_WYG_013-3b>
者有雲雨之知<md:KR3j0080_SBCK_013-3a>¶故(一冇/曰字)其吐文萬牒以上可謂多力矣
世稱力者常¶襃烏獲然則董仲舒揚子雲文之烏獲也
秦武王與¶孟説舉鼎不任絶脈而死少文之人與董仲
舒等涌¶胸中之思必將不任有絶脈之變王莽之時省
五經¶章句皆爲二十萬博士弟子郭路夜定舊説死於
燭¶下精思不任絶脈氣滅也顔氏之子已曾馳過孔子¶
於塗矣劣倦罷極髪白齒落夫以庶幾之材猶有仆¶頓
之禍孔子力優顔淵不任也才力不相如則其知¶思不
<pb:KR3j0080_WYG_013-4a>
相及也勉自什伯鬲中嘔血失䰟狂亂遂至氣¶絶書五
行之牘書十奏之記其才劣者筆墨之力尤<md:KR3j0080_SBCK_013-3b>¶難況乃連
句結章篇至十百哉力獨多矣江河之水¶馳涌滑漏席
地長逺無枯竭之流本源盛矣知江河¶之流逺地中之
源盛不知萬牒之人胷中之才茂(一¶有/無字)迷惑者也故望
見驥足不異於衆馬之蹄躡平陸¶而馳騁千里之跡斯
須可見夫馬足人手同一實也¶稱驥之足不薦文人之
手不知類也夫能論筋力以¶見比類者則能取文力之
<pb:KR3j0080_WYG_013-4b>
人立之朝廷故夫文力之¶人助有力之將乃能以力爲
功有力無助以力爲禍¶何以驗之長巨之物彊力之人
乃能舉之重任之車¶彊力之牛乃能輓之是任車上阪
彊牛引前人力推<md:KR3j0080_SBCK_013-4a>¶後乃能升踰如牛羸人罷任車退却
還墮坑谷有破¶覆之敗矣文儒懷先王之道含百家之
言其難推引¶非徒任車之重也薦致之者罷羸無力遂
却退竄於¶巖穴矣河發崑崙江起岷山水力盛多滂沛
之流浸¶下益盛不得廣岸低地不能通流入乎東海如
<pb:KR3j0080_WYG_013-5a>
岸狹¶地仰溝洫決泆散在丘墟矣文儒之知有似於此
文¶章滂沛不遭有力之將援引薦舉亦將棄遺於衡門¶
之下固安得升陟聖主之庭論説政事之務乎火之¶光
也不舉不明有人於斯其知如京其德如山力重¶不能
自稱須人乃舉而莫之助抱其盛髙之力竄於<md:KR3j0080_SBCK_013-4b>¶閭巷之
深何時得達奡育古之多力者身能負荷千¶鈞手能決
角伸鉤使之自舉不能離地智能滿胷之¶人宜在王闕
須三寸之舌一尺之筆然後自動不能¶自進進之又不
<pb:KR3j0080_WYG_013-5b>
能自安須人能動待人能安道重知¶大位地難適也小
石附於山山力能得持之在沙丘¶之間小石輕微亦能
自安至於大石沙土不覆山不¶能持處危峭之際則必
崩墜於坑谷之間矣大智之¶重遭小才之將無左右沙
土之助雖在顯位將不能¶持則有大石崩墜之難也或
伐薪於山輕小之木合¶能束之至於大木十圍以上引
之不能動推之不能<md:KR3j0080_SBCK_013-5a>¶移則委之於山林收所束之小木
而歸由斯以論知¶能之大者其猶十圍以上木也人力
<pb:KR3j0080_WYG_013-6a>
不能舉薦其猶¶薪者不能推引大木也孔子周流無所
留止非聖才¶不明道大難行人不能用也故夫孔子山
中巨木之¶類也¶
桓公九合諸侯一匡天下管仲之力管仲有力桓公¶能
舉之可謂壯彊矣吳不能用子胥楚不能用屈原¶二子
力重兩主不能舉也舉物不勝委地而去可也¶時或恚
怒斧斵破敗此則子胥屈原所取害也淵中¶之魚遞相
吞食度口所能容然後嚥之口不能受哽<md:KR3j0080_SBCK_013-5b>¶咽不能下故
<pb:KR3j0080_WYG_013-6b>
夫商鞅三説孝公後説者用前二難用¶後一易行也觀
管仲之明法察商鞅之耕戰固非弱¶劣之主所能用也
六國之時賢才之臣入楚楚重出¶齊齊輕爲趙趙完畔
魏魏傷韓用申不害行其三符¶兵不侵境盖十五年不
能用之又不察其書兵挫軍¶破國并於秦殷周之世亂
跡相屬亡禍比肩豈其心¶不欲爲治乎力弱智劣不能
納至言也是故塠重一¶人之跡不能蹈也礚大一人之
掌不能推也賢臣有¶勁彊之優愚主有不堪之劣以此
<pb:KR3j0080_WYG_013-7a>
相求禽魚相與遊¶也干將之刃人不推頓苽瓠不能傷
篠簵之箭機不<md:KR3j0080_SBCK_013-6a>¶能動發魯縞不能穿非無干將篠簵之
才也無推頓¶發動之主苽瓠魯縞不穿傷焉望斬旗穿
革之功乎¶故引弓之力不能引彊弩弩力五石引以三
石筋絶¶骨折不能舉也故力不任彊引則有變惡折脊
之禍¶知不能用賢則有傷德毁名之敗論事者不曰才
大¶道重上不能用而曰不肖不能自達自達者𢃄絶不¶
抗自衒者賈賤不讎案諸爲人用之物須人用之功¶力
<pb:KR3j0080_WYG_013-7b>
乃立鑿所以入木者槌叩之也鍤所以能撅地者¶跖蹈
之也諸有鋒刅之器所以能斷斬割削者手能¶把持之
也力能推引之也韓信去楚入漢項羽不能<md:KR3j0080_SBCK_013-6b>¶安髙祖能
持之也能用其善能安其身則能量其力¶能别其功矣
樊酈有攻城野戰之功髙祖行封先及¶蕭何則比蕭何
於獵人同樊酈於獵犬也夫蕭何安¶坐樊酈馳走封不
及馳走而先安坐者蕭何以知爲¶力而樊酈以力爲功
也蕭何所以能使樊酈者以入¶秦收斂文書也衆將拾
<pb:KR3j0080_WYG_013-8a>
金何獨掇書坐知秦之形勢¶是以能圖其利害衆將馳
走者何驅之也故叔孫通¶定儀而髙祖以尊蕭何造律
而漢室以寜案儀律之¶功重於野戰斬首之力不及尊
主故夫墾草殖榖農¶夫之力也勇猛攻戰士卒之力也
構架斵削工匠之<md:KR3j0080_SBCK_013-7a>¶力也治書定簿佐史之力也論道議
政賢儒之力也¶人生莫不有力所以爲力者或尊或卑
孔子能舉北¶門之闗不以力自章知夫筋骨之力不如
仁義之力¶榮也
<pb:KR3j0080_WYG_013-8b>
　　别通篇¶
富人之宅以一丈之地爲内内中所有柙匱所羸縑¶布
絲綿也貧人之宅亦以一丈爲内内中空虛徒四¶壁立
故名曰貧夫通人猶富人不通者猶貧人也俱¶以七尺
爲形通人胷中懷百家之言不通者空腹無¶一牒之誦
貧人之内徒四所壁立也慕料貧富不相<md:KR3j0080_SBCK_013-7b>¶如則夫通與
不通不相及也世人慕富不榮通羞貧¶不賤不賢不推
類以況之也夫富人可慕者貨財多則¶饒裕故人慕之
<pb:KR3j0080_WYG_013-9a>
夫富人不如儒生儒生不如通人通¶人積文十篋以上
聖人之言賢者之語上自黄帝下¶至秦漢治國肥家之
術刺世譏俗之言備矣使人通¶明博見其爲可榮非徒
縑布絲綿也蕭何入秦收拾¶文書漢所以能制九州者
文書之力也以文書御天¶下天下之富孰與家人之財
人目不見青黄曰盲耳¶不聞宫商曰聾鼻不知香臭曰
癕癕聾與盲不成人¶者也人不博覽者不聞古今不見
事類不知然否猶<md:KR3j0080_SBCK_013-8a>¶目盲耳聾鼻癕者也儒生不覽猶為
<pb:KR3j0080_WYG_013-9b>
閉闇況庸人無¶篇章之業不知是非其爲閉闇甚矣此
則土木之人¶耳目俱足無聞見也渉淺水者見蝦其頗
深者察魚¶鼈其尤甚者觀蛟龍足行跡殊故所見之物
異也入¶道淺深其猶此也淺者則見傳記諧文深者入
聖室¶觀秘書故入道彌深所見彌大人之遊也必欲入
都¶都多竒觀也入都必欲見市市多異貨也百家之言¶
古今行事其為竒異非徒都邑大市也遊於都邑者¶心
厭觀於大市者意飽況遊於道藝之際哉大川旱¶不枯
<pb:KR3j0080_WYG_013-10a>
者多所疏也潢汙兼日不雨&KR0378;輙見者無所通<md:KR3j0080_SBCK_013-8b>¶也是故
大川相間小川相屬東流歸海故海大也海¶不通於百
川安得巨大之名夫人含百家之言猶海¶懷百川之流
也不謂之大者是謂海小於百川也夫¶海大於百川也
人皆知之通者明於不通莫之能别¶也潤下作鹹水之
滋味也東海水鹹流廣大也西州¶鹽井源泉深也人或
無井而食或穿井不得泉有鹽¶井之利乎不與賢聖通
業望有髙世之名難哉法令¶之家不見行事議罪不可
<pb:KR3j0080_WYG_013-10b>
審章句之生不覽古今論¶事不實或以説一經爲是何
須博覽夫孔子之門講¶習五經五經皆習庶幾之才也
顔淵曰博我以文才<md:KR3j0080_SBCK_013-9a>¶智髙者能爲博矣顔淵之曰博者
豈徒一經哉我不¶能博五經又不能博衆事守信一學
不好廣觀無温¶故知新之明而有守愚不覽之闇其謂
一經是者其¶宜也開戸内日之光日光不能照幽鑿䆫
啟牖以助¶戸明也夫一經之説猶日明也助以傳書猶
䆫牖也¶百家之言令人曉明非徒䆫牖之開日光之照
<pb:KR3j0080_WYG_013-11a>
也是¶故日光照室内道術明胷中開戸内光坐髙堂之
上¶眇升樓䑓窺四鄰之庭人之所願也閉戸幽坐向㝠¶
㝠之内穿壙穴臥造黄泉之際人之所惡也夫閉心¶塞
意不髙瞻覽者死人之徒也哉孝武皇帝時燕王<md:KR3j0080_SBCK_013-9b>¶旦在
明光宫欲入所卧戸三百盡閉使侍者二十人¶開戸戸
不開其後旦坐謀反自殺夫戸閉燕王旦死¶之狀也死
者凶事也故以閉塞爲占齊慶封不通六¶國大夫㑹而
賦詩慶封不曉其後果有楚靈之禍也¶夫不開通於學
<pb:KR3j0080_WYG_013-11b>
者尸尚能行者也亡國之社屋其上¶柴其下者示絶於
天地春秋薄社周以為城夫經藝¶傳書人當覽之猶社
當通氣於天地也故人之不通¶覽者薄社之類也是故
氣不通者彊壯之人死榮華¶之物枯東海之中可食之
物雜糅非一以其大也海¶水精氣渥盛故其生物也衆
多竒異故夫大人之胷<md:KR3j0080_SBCK_013-10a>¶懷非一才髙知大故其於道術
無所不包學士同門¶髙業之生衆共宗之何則知經指
深曉師言多也夫¶古今之事百家之言其爲深多也豈
<pb:KR3j0080_WYG_013-12a>
徒師門髙業之¶生哉甘酒醴不酤飴蜜未爲能知味也
耕夫多殖嘉¶榖謂之上農夫其少者謂之下農夫學士
之才農夫¶之力一也能多種榖謂之上農能博學問謂
之上儒¶是稱牛之服重不譽馬速也譽手毁足孰謂之
慧矣¶縣道不通於野野路不達於邑騎馬乗舟者必不
由¶也故血脈不通人以甚病夫不通者惡事也故其禍¶
變致不善是故盜賊宿於穢草邪心生於無道無道<md:KR3j0080_SBCK_013-10b>¶者
無道術也醫能治一病謂之巧能治百病謂之良¶是故
<pb:KR3j0080_WYG_013-12b>
良醫服百病之方治百人之疾大才懷百家之¶言故能
治百族之亂扁鵲之衆方孰若巧之一伎子¶貢曰不得
其門而入不見宗廟之美百官之富盖以¶宗廟百官喻
孔子道也孔子道美故譬以宗廟衆多¶非一故喻以百
官由此言之道達廣博者孔子之徒¶也殷周之地極五
千里荒服要服勤能牧之漢氏廓¶土牧萬里之外要荒
之地襃衣博帶夫德不優者不¶能懷逺才不大者不能
博見故多聞博識無頑鄙之¶訾深知道術無淺闇之毁
<pb:KR3j0080_WYG_013-13a>
也人好觀圖畫者圖上所<md:KR3j0080_SBCK_013-11a>¶畫古之列人也見列人之面
孰與觀其言行置之空¶壁形容具存人不激勸者不見
言行也古賢之遺文¶竹帛之所載粲然豈徒牆壁之畫
哉空器在厨金銀¶塗飾其中無物益於饑人不顧也肴
膳甘醢土釡之¶盛入者鄉之古賢文之美善可甘非徒
器中之物也¶讀觀有益非徒膳食有補也故器空無實
饑者不顧¶胸虚無懷朝廷不御也劒伎之家鬬戰必勝
者得曲¶城越女之學也兩敵相遭一巧一拙其必勝者
<pb:KR3j0080_WYG_013-13b>
有術¶之家也孔墨之業賢聖之書非徒曲城越女之功
也¶成人之操益人之知非徒戰鬬必勝之䇿也故劒伎<md:KR3j0080_SBCK_013-11b>¶之術有必勝之名賢聖之書有必尊之聲縣邑之吏¶召
諸治下將相問以政化曉慧之吏陳所聞見將相¶覺悟
得以改政右文聖賢言行竹帛所傳練人之心¶聰人之
知非徒縣邑之吏對向之語也禹益並治洪¶水禹主治
水益主記異物海外山表無逺不至以所¶聞見作山海
經非禹益不能行逺山海不造然則山¶海之造見物博
<pb:KR3j0080_WYG_013-14a>
也董仲舒睹重常之鳥劉子政曉貳¶負之尸皆見山海
經故能立二事之説使禹益行地¶不逺不能作山海經
董劉不讀山海經不能定二疑¶實沈䑓駘子産博物故
能言之龍見絳郊蔡墨曉占<md:KR3j0080_SBCK_013-12a>¶故能禦之父兄在千里之
外且死遺教戒之書子弟¶賢者求索觀讀服臆不舍重
先敬長謹慎之(一有/力字)也¶不肖者輕慢佚忽無原察之意
古聖先賢遺後人文¶字其重非徒父兄之書也或觀讀
采取或棄捐不錄¶二者之相髙下也行路之人皆能論
<pb:KR3j0080_WYG_013-14b>
之況辯照然否¶者不能别之乎孔子病商瞿卜期日中
孔子曰取書¶來比至日中何事乎聖人之好學也且死
不休念在¶經書不以臨死之故棄忘道藝其爲百世之
聖師法¶祖脩蓋不虛矣自孔子以下至漢之際有才能
之稱¶者非有飽食終日無所用心也不説五經則讀書
傳<md:KR3j0080_SBCK_013-12b>¶書傳文大難以備之卜卦占射凶吉皆文武之道昔¶
有商瞿能占爻卦末有東方朔翼少君能達占射覆¶道
雖小亦聖人之術也曾又不知人生禀五常之性¶好道
<pb:KR3j0080_WYG_013-15a>
樂學故辨於物今則不然飽食快飲慮深求臥腹¶爲飯
坑腸爲酒囊是則物也倮蟲三百人爲之長天¶地之性
人爲貴貴其識知也今閉闇脂塞無所好欲¶與三百倮
蟲何以異而謂之爲長而貴之乎¶
諸夏之人所以貴於夷狄者以其通仁義之文知古¶今
之學也如徒作其胸中之知以取衣食經歴年月¶白首
没齒終無曉知夷狄之次也觀夫蜘蛛之經絲<md:KR3j0080_SBCK_013-13a>¶以罔飛
蟲也人之用作安能過之任胸中之知舞權¶利之詐以
<pb:KR3j0080_WYG_013-15b>
取富壽之樂無古今之學蜘蛛之類也含¶血之蟲無餓
死之患皆能以知求索飲食也人不通¶者亦能自供仕
官爲吏亦得髙官將相長吏猶吾大¶夫髙子也安能别
之隨時積功以命得官不曉古今¶以位爲賢與文之異
術安得識别通人待以不次乎¶將相長吏不得若右扶
風蔡伯喈鬰林太守張孟嘗¶東萊太守李季公之徒心
自通明覽達古今故其敬¶通人也如見大賔燕昭爲鄒
衍擁篲彼獨受何性哉¶東成令董仲綬知爲儒梟海内
<pb:KR3j0080_WYG_013-16a>
稱通故其接人能别<md:KR3j0080_SBCK_013-13b>¶竒律是以鍾離産公以編户之民
受圭璧之敬知之¶明也故夫能知之也凡石生光氣不
知之也金玉無¶潤色自武帝以至今朝數舉賢良令人
射䇿甲乙之¶科若董仲舒唐子髙谷子雲丁伯玉䇿既
中實文説¶美善博覽膏腴之所生也使四子經徒能摘
筆徒能¶記疏不見古今之書安能建美善於聖王之庭
乎孝¶明之時讀蘇武傳見武官名曰栘中監以問百官
百¶官莫知夫倉頡之章小學之書文字備具至於無能
<pb:KR3j0080_WYG_013-16b>
對聖王之問者是皆美命隨牒之人多在官也木旁¶多
文字且不能知其欲及若董仲舒之知重常劉子<md:KR3j0080_SBCK_013-14a>¶政之
知貳負難哉或曰通人之官蘭臺令史職校書¶定字比
夫太史太祝職在文書無典民之用不可施¶設是以蘭
臺之史班固賈逵楊終傅毅之徒名香文¶美委積不紲
大用於世曰此不繼周世通覽之人鄒¶衍之徒孫卿之
輩受時王之寵尊顯於世董仲舒雖¶無鼎足之位知在
公卿之上周監二代漢監周秦然¶則蘭䑓之官國所監
<pb:KR3j0080_WYG_013-17a>
得失也以心如丸卵爲體内藏¶眸子如豆爲身光明令
史雖微典國道藏通人所由¶進猶博士之官儒生所由
興也委積不紲豈聖國微¶遇之哉殆以書未定而職未
畢也<md:KR3j0080_SBCK_013-14b>¶　　超竒篇¶
通書千篇以上萬卷以下𢎞暢雅閑審定文讀而以¶教
授爲人師者通人也抒其義㫖損益其文句而以¶上書
奏記或興論立説結連篇章者文人鴻儒也好¶學勤力
<pb:KR3j0080_WYG_013-17b>
博聞强識世間多有著書表文論説古今萬¶不耐一然
則著書表文博通所能用之者也入山見¶木長短無所
不知入野見草大小無所不識然而不¶能伐木以作室
屋採草以和方藥此知草木所不能¶用也夫通人覽見
廣博不能掇以論説此爲匿生書¶主人孔子所謂誦詩
三百授之以政不達者也與彼<md:KR3j0080_SBCK_013-15a>¶草木不能伐採一實也
孔子得史記以作春秋及其¶立義創意襃貶賞誅不復
因史記者眇思自出於胸¶中也凡貴通者貴其能用之
<pb:KR3j0080_WYG_013-18a>
也即徒誦讀讀詩諷術¶雖千篇以上鸚鵡能言之類也
衍傳書之意出膏腴¶之辭非俶儻之才不能任也夫通
覽者世間比有著¶文者歴世希然近世劉子政父子揚
子雲桓君山其¶猶文武周公並出一時也其餘直有徃
徃而然譬珠¶玉不可多得以其珍也故夫能説一經者
爲儒生博¶覽古今者爲通人采掇傳書以上書奏記者
爲文¶人能精思著文連結篇章者爲鴻儒故儒生過俗<md:KR3j0080_SBCK_013-15b>¶人通人勝儒生文人踰通人鴻儒超文人故夫鴻儒¶所
<pb:KR3j0080_WYG_013-18b>
謂超而又超者也以超之竒退與儒生相料文軒¶之比
於敝車錦繡之方於緼袍也其相過逺矣如與¶俗人相
料太山之巔墆長狄之項跖不足以喻故夫¶丘山以土
石爲體其有銅鐵山之竒也銅鐡既竒或¶出金玉然鴻
儒世之金玉也竒而又竒矣竒而又竒¶才相超乗皆有
品差儒生説名於儒門過俗人逺也¶或不能説一經教
誨後生或帶徒聚衆説論洞溢稱¶爲經明或不能成牘
治一説或能陳得失奏便宜言¶應經傳文如星月其髙
<pb:KR3j0080_WYG_013-19a>
第若谷子雲唐子髙者説書<md:KR3j0080_SBCK_013-16a>¶於牘奏之上不能連結篇
章或抽列古今紀著行事¶若司馬子長劉子政之徒累
積篇第文以萬數其過¶子雲子髙逺矣然而因成紀前
無胸中之造若夫陸¶賈董仲舒論説世事由意而出不
假取於外然而淺¶露易見觀讀之者猶曰傳記陽成子
長作樂經揚子¶雲作太𤣥經造於助思極窅㝠之深非
庶幾之才不¶能成也孔子作春秋二子作兩經所謂卓
爾蹈孔子¶之跡鴻茂參貳聖之才者也王公子問於桓
<pb:KR3j0080_WYG_013-19b>
君山以¶揚子雲君山對曰漢興以來未有此人君山差
才可¶謂得髙下之實矣采玉者心羡於玉鑚龜能知神
於<md:KR3j0080_SBCK_013-16b>¶龜能差衆儒之才累其髙下賢於所累又作新論論¶
世間事辯照然否虛妄之言僞飾之辭莫不證定彼¶子
長子雲説論之徒君山爲甲自君山以來皆爲鴻¶眇之
才故有嘉令之文筆能著文則心能謀論文由¶胸中而
出心以文爲表觀見其文竒偉俶儻可謂得¶論也由此
言之繁文之人人之傑也有根株於下有¶榮葉於上有
<pb:KR3j0080_WYG_013-20a>
實核於内有皮殻於外文墨辭説士之¶榮葉皮殻也實
誠在胸臆文墨著竹帛外内表裏自¶相副稱意奮而筆
縱故文見而實露也人之有文也¶猶禽之有毛也毛有
五色皆生於體苟有文無實是<md:KR3j0080_SBCK_013-17a>¶則五色之禽毛妄生也
選士以射心平體正執弓矢¶審固然後射中論説之出
猶弓矢之發也論之應理¶猶矢之中的夫射以矢中效
巧論以文墨驗竒竒巧¶俱發於心其實一也文有深指
巨略君臣治術身不¶得行口不能紲表著情心以明已
<pb:KR3j0080_WYG_013-20b>
之必能爲之也孔¶子作春秋以示王意然則孔子之春
秋素王之業也¶諸子之傳書素相之事也觀春秋以見
王意讀諸子¶以睹相指故曰陳平割肉丞相之端見孫
叔敖決期¶思令君之兆著觀讀傳書之文治道政務非
徒割肉¶決水之占也足不彊則跡不逺鋒不銛則割不
深連<md:KR3j0080_SBCK_013-17b>¶結篇章必大才智鴻懿之俊也或曰著書之人博
覽¶多聞學問習熟則能推類興文文由外而興未必實¶
才學文相副也且淺意於華葉之言無根核之深不¶見
<pb:KR3j0080_WYG_013-21a>
大道體要故立功者希安危之際文人不與無能¶建功
之驗徒能筆説之效也曰此不然周世著書之¶人皆權
謀之臣漢世直言之士皆通覽之吏豈謂文¶非華葉之
生根核推之也心思爲謀集扎爲文情見¶於辭意驗於
言商鞅相秦致功於覇作耕戰之書虞¶卿爲趙決計定
説行退作春秋之思趙城中之議耕¶戰之書秦堂上之
計也陸賈消吕氏之謀與新語同<md:KR3j0080_SBCK_013-18a>¶一意桓君山易鼂錯
之䇿與新論共一思觀谷永之¶陳説唐林之宜言劉向
<pb:KR3j0080_WYG_013-21b>
之切議以知爲本筆墨之文¶將而送之豈徒雕文飾辭
茍爲華葉之言哉精誠由¶中故其文語感動人深是故
魯連飛書燕將自殺鄒¶陽上䟽梁孝開牢書疏文義奪
於肝心非徒博覽者¶所能造習熟者所能爲也夫鴻儒
希有而文人比然¶將相長吏安可不貴豈徒用其才力
游文於牒牘哉¶州郡有憂能治章上奏解理結煩使州
郡連事有如¶唐子髙谷子雲之吏出身盡思竭筆牘之
力煩憂適¶有不解者哉古昔之逺四方辟匿文墨之士
<pb:KR3j0080_WYG_013-22a>
難得紀<md:KR3j0080_SBCK_013-18b>¶錄且近自以㑹稽言之周長生者文士之雄也
在州¶爲刺史任安舉奏在郡爲太守孟觀上書事解憂
除¶州郡無事二將以全長生之身不尊顯非其才知少¶
功力薄也二將懐俗人之節不能貴也使遭前世燕¶昭
則長生已蒙鄒衍之寵矣長生死後州郡遭憂無¶舉奏
之吏以故事結不解徴詣相屬文軌不尊筆疏¶不續也
豈無憂上之吏哉乃其中文筆不足類也長¶生之才非
徒鋭於牒牘也作洞歴十篇上自黄帝下¶至漢朝鋒芒
<pb:KR3j0080_WYG_013-22b>
毛髪之事莫不紀載與太史公表紀相¶似類也上通下
達故曰洞歴然則長生非徒文人所<md:KR3j0080_SBCK_013-19a>¶謂鴻儒者也前世
有嚴夫子後有呉君商末有周長¶生白雉貢於越暢草
獻於宛雍州出玉荆揚生金珍¶物産於四逺幽遼之地
未可言無竒人也孔子曰文¶王既没文不在兹乎文王
之文在孔子孔子之文在¶仲舒仲舒既死豈在長生之
徒與何言之卓殊文之¶美麗也唐勒宋玉亦楚文人也
竹帛不紀者屈原在¶其上也㑹稽文才豈獨周長生哉
<pb:KR3j0080_WYG_013-23a>
所以末論列者長¶生尤踰出也九州多山而華岱爲嶽
四方多川而江¶河爲瀆者華岱髙而江河大也長生州
郡髙大者也¶同姓之伯賢舍而譽他族之孟未爲得也
長生説文<md:KR3j0080_SBCK_013-19b>¶辭之伯文人之所共宗獨紀錄之春秋記元
於魯之¶義也俗好髙古而稱所聞前人之業菜果甘甜
後人¶新造蜜酪辛苦長生家在㑹稽生在今世文章雖
竒¶論者猶謂穉於前人天禀元氣人受元精豈爲古今¶
者差殺哉優者爲髙明者爲上實事之人見然否之¶分
<pb:KR3j0080_WYG_013-23b>
者睹非却前退置於後見是推今進置於古心明知¶昭
不惑於俗也班叔皮續太史公書百篇以上記事¶詳悉
義淺理備觀讀之者以爲甲而太史公乙子男¶孟堅爲
尚書郎文比叔皮非徒五百里也乃夫周召¶魯衛之謂
也茍可髙古而班氏父子不足紀也周有<md:KR3j0080_SBCK_013-20a>¶郁郁之文者
在百世之末也漢在百世之後文論辭¶説安得不茂喻
大以小推民家事以睹王庭之義廬¶宅始成桑麻纔有
居之歴歲子孫相續桃李梅杏菴¶丘蔽野根莖衆多則
<pb:KR3j0080_WYG_013-24a>
華葉繁茂漢氏治定久矣土廣¶民衆義興事起華葉之
言安得不繁夫華與實俱成¶者也無華生實物希有之
山之禿也孰其茂也地之¶㵼也孰其滋也文章之人滋
茂漢朝者乃夫漢家熾¶盛之瑞也天晏列宿煥炳隂雨
日月蔽匿方今文人¶並出見者乃夫漢朝明明之驗也髙
祖讀陸賈之書¶歎稱善左右呼萬歲徐樂主父偃上疏徴
拜郎中方今未聞膳<md:KR3j0080_SBCK_013-20b>¶無苦酸之肴口所不甘味手不舉以
啖人詔書毎下¶文義經傳四科詔書斐然郁郁好文之明
<pb:KR3j0080_WYG_013-24b>
驗也上書¶不實核著書無義指萬歲之聲徴拜之恩何
從發哉¶飾面者皆欲爲好而運目者希文音者皆欲爲
悲而¶驚耳者寡陸賈之書未奏徐樂主父之䇿未聞羣
諸¶瞽言之徒言事麤醜文不美潤不指所謂文辭淫滑¶
不被濤沙之謫幸矣焉蒙徴拜爲郎中之寵乎¶
　
　
　論衡卷十三
